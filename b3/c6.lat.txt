CAPVT VI.  
De norma principiorum cognitionis.

PRAECEPTA.

Norma principiorum cognitionis est triplex: Scriptura sacra, Recta ratio, & Experientia. 

Alias dicuntur principia cognoscendi originalia.  

Scriptura sacra est principium cognoscendi δεῦσανδλων.  

Recta ratio est principium cognoscendi δέσκησον, ut ita dicam.  

Experientia est principium cognoscendi ἐπηλντον.

REGVLAE.

1. Certitudo principiorum tribus modis cernitur: videlicet lumine Scripturae, Naturae, & Experientia.  

Principium cognoscendi est regula recta omnis cognitionis: & quidem regula non Lesbia, sed Polycleti, & veluti libra Critolai.  
Principium itaque cognitionis certum esse oportet.  
Illa autem certitudo tribus cognoscitur modis & criteriis.  
Primò notitia principiorum est lumen divinitus vel revelatum & expressum in Scriptura, vel impressum mentibus hominum.  
Divinitus dico: quia principia nobis tradita in tempore, sunt informata juxta principium illud aeternum in mente Dei, quod est conceptus immutabilis, formaque rationis in Deo principe universalitatis existens ante omnia tempora.  
Hoc igitur principium summum est, & princeps regula principiorum, lex, inquam, illa divina ab aeterno & in aeternum.  
Quod probe notare oportet contra illos, qui veritatem & honestatem putant esse puram putam opinionem.  
Haec enim tria principia; aeternum in mente Dei, revelatum in Scriptura, & mentibus nostris inditum: haec, inquam, tria sunt quodammodo unum; cum aeterna ratio una sit, quae & naturalem ingerat, & divinam infundit legem.  
Porro ad exemplar illud legis aeternae informatum est in tempore principium, per quod omnia cognoscimus.  
Illud principium est lumen gratiae & naturae.  
Hoc innascitur nobis, ut & angelis, atque adeo creaturis ratione praeditis, & illas informat notionibus naturae communibus, aliqua participatione adumbrantibus aeternum illud principium: istud, nempe lumen gratiae, supervenit sive aduenit naturae nostrae corruptae, eamque non destruit, sed perficit.  
Beneficio duplicis huius luminis cernimus veritatem & necessitatem principiorum sive notitiarum primarum.  
Sicut enim homines non caeci vident hunc solem, & dum ipsum vident, necessitàrio vident lucem; ita omnes homines sani, naturae lumine, quod Deus in natura hominum accendit, vident honestum esse expetendum, inhonestum fugiendum; quod qui negat, cum ratione insanire putandus est, & stultior Anaxagora, qui nivem nigram esse contendebat, contra omnium hominum conscientem & universalem experientiam.  
Et huc pertinet illud τὸ ἀνθρώπινον: Contra negantem principia non est disputandum.   
Item: Negans principia non est audiendus.  
Ubi illud tenes, principia illa prima statim innotescere, si termini explicentur: v.g. si explicetur, quid sit totum, quid pars, statim intellectus judicat, totum maius esse suâ parte.  
Quomodo admodum autem principia naturalia cernuntur lumine naturae: sic supernaturalia cernuntur lumine gratiae seu fidei.  
Non itaque mirum est, Turcam vel alium infidelem non admittere illa principia, Deus est unus & trinus, Christus est Deus & homo in unâ persona, & similia.  
Nam quemadmodum fieri non potest, ut caecus videat solem: ita nec fieri potest, ut infidelis videat Solem iustitiae.  
Atque hoc est, quod Scholastici rectissime dicunt: Principia prima sunt nota lumine superioris scientiae.  
Ubi per superiorem scientiam oportet intelligere haec tria; lumen fidei, lumen naturae, & disciplinam philosophicam superiorem, quae probat principia inferioris.  
Ita hoc principium: Scriptura est verbum Dei: cognoscitur lumine supremae illius scientiae, quam Spiritus sanctus in nobis efficit.  
Istud principium: Totum est maius suâ parte: cognoscitur lumine superioris sive prioris scientiae, quam scil. vocamus lumen naturae.  
Musica vero & Optica principia sunt nota lumine superioris disciplinae: Musica quidem ex Arithmeticis, Optica ex Geometricis.  
Et haec est certitudo principiorum maxima, de qua Basili. in Ps.115 ait: Ανθρώπινος μετ' ηχου ἀνεξέλεγκτος ἐν τοῖς ἀρχαῖς τοῖς μαρτυρούσης: Necessum est cuiuslibet disciplinae principia ita certa esse discentibus, ut sub examen vocari non debeant.  
Nimirum sicut lumen in oculis conditum est ad cernenda corporalia: sic in mente lumen principiorum est impressum, vel naturae, advenit singulari gratia.  
Ideo principia dicuntur per se evidentia, eisque assentimur sine ulla confirmatione.  
Si ergo duplex hoc lumen extingueretur, sequeretur naturae & ecclesiae destructio.  
Ad hoc lumen, quod dici solet intellectus principiorum, accedit lumen sive intellectus ordinis in syllogismo, quod Melanchthon facit secundum ζεῆλεσον.  
Beneficio huius luminis fit, ut certitudo principiorum ostendatur partim ex contradicentium collatione, partim ex contrariorum effectuum oppositione.  
Nam omnes sani intelligunt, duo contradictoria simul vera esse non posse.  
Sic contradicentes enuntiationes sunt: Honesta sunt expetenda, Honesta non sunt expetenda.  
Quis adeo stultus est, ut dicat, utramque enuntiationem esse veram?  
Si ergo vera est haec, Honesta sunt expetenda, utique falsa erit illa contradictens, Honesta non sunt expetenda.  
Deinde collatio contrariorum effectuum euincit certitudinem principiorum.  
Est enim extra omnem controversiam positum, ea quae conservant naturam, naturam requirere; & ea quae naturae inimica sunt, eandem aversari.  
Quid enim sui destructione appetit?  
Quid non potius in hoc incumbit totis viribus ut se conservet?  
Proinde cum honesta & iusta confervent naturam, & contraria eam destruant: sequitur, honesta & iusta secundum naturam esse, inhonesta vero & iniusta contra naturam.  
Quare ut illa natura duce sunt expetenda: ita haec eadem monstratae, sunt repudianda.  
Atque hic est intellectus ordinis sive consequentiae in syllogismo, qui suppeditat demonstratione a posteriori, vel deductione ad impossibile.  
His enim duobus modis principia, etia prima, probari possunt.  
Sed hoc lumen ordinis recte additur lumininaturae, ita ut lumen gratiae in Scriptura sit primum ζελήσον, secundum, lumen naturae; quibus iam accedit tertium, videlicet, experientia, eaque tum supernaturalis in electis hominibus, tum naturalis in homine quatenus est homo: & utraque partim universalis, quae est omnium vel Christianorum, vel hominum; partim particularis, quae est quorundam vel Christianorum, vel hominum.  
Sic experientia universalis in homine, qua talis est, ita se habet, ut de iis, quae sensu percipiuntur, sani omnes eodem modo iudicent: ut ignem esse calidum, feminam parere, aliud esse vitam, aliud mortem, vinum & piper habere vim calefaciendi.  
Acquiescunt ergo sani metros in iis, quae universali experientia animadversa sunt, & scitum non esse repugnandum.  
Nam dissentire a manifesta experientia, est Deo bellum inferre, gigantum more: quia perinde est, ac si quis neget hunc naturae ordinem a Deo conditum esse.  
Qualis furor est fingere incertum esse, utrum femina pariat, an masculus?  
Item cum Anaxagora asseverare, nivem esse atram.  
Si occurrant huiusmodi Cyclopicae & monstruosae naturae; quae negant manifesta quaeque, v.g. ignem vetere, illae tamdiu igne torquendae sunt, donec fateantur ignem vetere.  
Quemadmodum autem in natura datur universalis experientia: sic etiam in ecclesia, ubi omnes & singuli electi experiuntur, fidem esse nostrum victoriam, gratiam Dei quotidie esse novam, & ecclesiam non posse deleri in hoc mundo.  
Sed praeter experientiam universalem datur experientia particularis, quae est paucorum, saepe quoque singularis, quae est unius tantum.  
Sic quidam homines, puta Brasilienses, experiuntur lignum, quod ab ipsorum terra dicitur Brasiliense, hoc modo & hoc tempore crescere: & quidam electi experiuntur maius gaudium spirituale in cordibus suis, quam alii.  
Rursus unus aliquis homo, qui est Germania se confert in America, experiuntur aliquid singulare, quod alii non sunt experti: & unus aliquis electus, puta Paul. Apost. experitur singulares Spiritus S. revelationes.  
Hic autem cauo est opus, ne statim experimentia particularia & singularia vel probemus vel damnemus.  
Atque haec sunt tria zelēzeos principiorum, Scriptura, Natura sive lumen naturae, & Experientia.  
Nova igitur principia praeter Scripturam, naturam & experientiam non sunt fingenda.  
Et, semper danda est opera, ut in omni disputatione recurramus ad haec principia, & in iis consuetudinem statua quidem, ut ex principiis naturaliter notis aliquid probemus apud omnes: ex divinis oraculis apud fideles, qui saltem verbii Dei externa confessione amplectuntur.

II. Scriptura sacra potest esse principium philosophiae, tametsi non sit principium philosophicum.

Ratio est, quia principia philosophica possunt & debent convenire cum lumine fidei, tanquam cum regula divinissima.  
Quanquam enim Scriptura non est pars philosophiae, potest tamen esse ipsius norma.  
Natura quoque sive recta ratio potest esse principium in theologia, sed non simpliciter.  
Non sane potest esse principium & norma credendi: quia nihil agit supra vires & speciem suam.  
Potest tamen esse norma & principium sciendi; quatenus theologia complectitur multa theoremata naturalia, ut Deum esse & colendum esse: item theoremata & problemata mixta, in quibus subiectum vel praedicatum petitum est ex philosophia, ut cum quaeritur, An decreta Dei arguant aliqua in ipsius essentia compositionem?  
Quamvis igitur haec principia, Scriptura & Natura, mutuas sibi praestent operas: tamen sedes, metae, & familiae ipsorum, non sunt confundendae, ne scilicet committatur μεταβαινειν εἰς ἄλλο γένος; quod apud philosophum datur vitio.  
Sic pure supernaturalia non sunt exigenda ad regulas naturae; quia licet non sint contra naturam, sunt tamen supra illam.  
Indignum autem est id, quod longo intervallo est inferius, constituere normam superioris.

III. Scriptura, recta ratio, & experientia sunt principia, & norma principiorum.

Principium cognoscendi est originale, vel habituale.  
Illud est principium Quo cognoscitur: hoc est principium Quod cognoscitur.  
Scriptura sacra, recta ratio, & experientia sunt principia cognoscendi originalia: prima axiomata sunt principia cognoscendi: habituala.  
Horum vero norma & regulā sunt tria illa principia originalia, quae sic dicuntur, quod sunt scaturigines reliquorum principiorum.