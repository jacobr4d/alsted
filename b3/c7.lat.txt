CAPVT VII.  
Generales principiorum divisiones.

PRAECEPTA.

Sequuntur divisiones principiorum, generales, seu communes, numero XIV. hoc ordine.

I. Principia sunt incomplexa, vel complexa.  
Principia incomplexa sunt termini primi disciplinarum, quatenus considerantur extra dispositionem: v.g. ens, essentia, bonum, virtus, justitia.  
Principia complexa sunt axiomata, ex quibus deducuntur conclusiones: ut, Quod tibi non vis fieri, alteri ne feceris.  

II. Principia cognitionis sunt talia per se, vel per accidens. 
Illa primario, haec secundario dicuntur principia.  
Principia per se sunt, quae sua propria vi et natura referuntur ad principatum sive conclusionem: ut, Impossibile est idem esse, & non esse.  
Principia per accidens sunt, quae ad conclusionem referuntur respectu quodam extrinseco & accidentario: qualia sunt illa, quae dicuntur postulata.  

III. Principia sunt naturalia, vel supernaturalia.  
Naturalia pendent à lumine rectae rationis: sive à lege creationis & gubernationis divinae: ut, Totum est maius qualibet parte sua.  

Supernaturalia pendent à generali patefactione divina: ut, Christus est servator noster merito, & efficacia.  

IV. Principia sunt immediata, vel mediata.  
Immediata sunt, quae non habent aliud medium seu principium, per quod à priori demonstrentur: ut, Deus est.

Mediata sunt, quae possunt demonstrari ex principiis superioris scientiae: ut, Principia Optica demonstrantur ex principiis Geometricis.  
Haec possunt dici postprincipia.

V. Principia sunt innata, acquisita, vel infusa.  
Innata sunt, quae homo novit vi intellectus in se agentis: ut, Omne totum maius est suâ parte.  
Haec Scaligero eleganter dicuntur zopyra: aliis, semina aeternitatis.

Acquisita sunt, quae homo proprio studio addiscit: & quidem vel per institutionem: ut, Omnis circulus constat gradibus sive partibus 360. vel per experientiam, ut, Pisces quibusdam in locis sunt atri.

Infusa sunt, quae Deus inspirat.

VI. Principia sunt communia, vel propria.  
Communia sunt, quorum usum multae disciplinae sibi vindicat: ut sunt principia Metaphysica & Logica.

Propria sunt, quorum usus ad unam duntaxat disciplinam pertinet: ut sunt principia Physica.

VII. Principia sunt realia, vel notionalia.  
Realia sunt, quae fundantur immediate in ipsâ re; & dicuntur alias protonoematica: ut sunt principia Physica.

Notionalia sunt, quae fundantur in collatione rerum; & aliter dicuntur principia deuteronoematica: qualia sunt principia Logica, & quaedam Astronomica.

VIII. Principia sunt vel notissima in se, vel notissima nobis.  
Notissima in se sunt, quae suâ naturâ sunt certissima: ut, Deus est.

Notissima nobis sunt, quae respectu nostri sunt certissima: ut, Sol lucet.  
Hoc enim sensu cognoscitur.

IX. Principia sunt generalissima, vel subalterna.  

Generalissima sunt, quae ita sunt principia, ut non sint conclusiones.  
Sunt autem talia vel simpliciter: ut est unum illud, Impossibile est idem esse & non esse: vel secundum quid; quo sensu omnis disciplina habet generalissimum aliquod principium.  
Sic in Arithmetica generalissimum est illud: Unitas est radix omnis numeri & mensura.

Subalterna sunt, quae ita sunt principia, ut etiam sint conclusiones.

X. Principia sunt vel vere & in se principia, vel ex conventione.  
Principia quae vere & in se sunt principia, sunt dignissima: unde et dignitates dicuntur, item veritates.  
Qui duo termini Scholasticos admodum sunt usitati.

Principia ex conventione sunt, quae disputandi vel docendi causa supponuntur: ut sunt hypotheses.  
Huc pertinet distributio principiorum in ἀνθυπόθετα & ὑποθέσεις.

XI. Principia sunt φυσικά, vel θετικὰ. Arist. 1. post. sub finem.

Φυσικὰ sunt, quibus intellectus humanus nativa proprietate assentitur sine prolixiore declaratione: ut, Totum est maius suâ parte, Parentes sunt colendi.  
Haec Aristoteles vocat δυναμεις συμφυτας. 
Damascenus ex veteribus philosophis κοιναὶ ἔννοιαι. 
Alii καταληπτικαὶ φυσικαὶ. 
Stoici προλήψεις, anticipationes & inclinationes naturales.

Θετικὰ sunt, quae vel a Deo revelata sunt, vel in disciplinis ponuntur ad earum conclusiones notificandas & probandas.  
Haec Aristoteles vocat theses, sicut principia φυσικὰ vocat αἰτήματα. 
Sturmus axiomata eleganter vocat pronunciata honoraria.

Principia thetica sunt definitiones, hypotheseis, & postulata.

Definitiones sunt, quae rem genere & differentia explicant: ut, Homo est animal rationale.

Hypotheseis sunt, quae etsi demonstrationem habent, tamen sine demonstratione ponuntur: alias dicuntur propositiones concessae: ut, Omnes anguli per crucem oppositi sunt aequales.

Postulata, Graecis αἰτήματα, sunt propositiones, de quibus artifex cum auditore aliquamdiu paciscitur: ut, Ad quoduis centrum & intervallum describere circulum.  
Alias dicuntur petitiones.

XII. Principia sunt primitiva, vel derivativa.  
Illa sunt simpliciter prima: haec non item.

XIII. Principia sunt confessa, vel dubia.  
Illa suâ luce coruscant: haec lucem habent, sed non ostendunt primâ fronte.

XIV. Principia sunt regulativa, vel regulata.  
Illa gubernant dispositionem artis, & actionem: haec non item.

REGULAE.

I. Principium cognitionis est genus analogicum.  

Id est, habet sub se tales species, quibus tribuitur inaequaliter.  
Nam, v.g. principia innata magis sunt principia quam postulata: & quae per se sunt principia, magis sunt principia quam illa per accidens.  
Quemadmodum igitur substantia est mensura accidentis: sic principia digniora sunt mensurae minus digniorum.

II. Principia incomplexa sunt vel res, vel conceptus simplices: complexa sunt integrae sententiae.

Prima et altissima haec est principii divisio, quod sit incomplexum vel complexum.  
Nam a simplicibus progredimur ad composita.  
Sunt autem duplicia principia incomplexa.  
Primo sunt res, quae nos in notitiam aliorum deducunt; deinde sunt conceptus seu notiones in mente simplices, quae pendent a rebus.  
Sic Deus est primum nomen, & Sum est primum verbum.  
Ideo haec dicuntur principia prima incomplexa.  
Principia complexa vocantur axiomata, late accepto vocabulo, uti Soici illud umunt.

III. Principium incompletum admittit tria coëssentialia principia, vel omnia, vel pleraque.

Tria sunt principia coëssentialia, ut vocant, id est talia, quae notificant essentiam rei: & flectuntur per terminationes, ium, ile, are.
Prima terminatio notat potestatem activam, atque adeo, formam & proprietatem rei: secunda notat potestatem passivam: tertia ipsam operationem.
Haec tria principia competent omnibus rebus creatis, quatenus praedictae sunt facultate agendi: Deo non competit secundum illud.
Sic in creatione haec tria sunt; creativius sive factivus, qui potest creare, puta Deus: creabilis, qui potest creari: & creare, sive actio, qua creativum sit creans, ut ita dicam, & creabile creatum.
Sic & bonum, magnum, homo, salvia, & similia, seclet debent per haec tria principia coëssentialia.
Sed cave existimes, terminos illos adhibendos esse in discursu, bonificativus, bonificabilis, & bonificae.
Nam hi termini serviunt solum inventioni, non enuntiationi.
Adhibenda itaque fuerit periphrasis & paraphrasis Latina.

IV. Principia naturalia innata ubique & apud omnes sunt eadem: naturalia acquisita non item.

Natura si quidem apud omnes est eadem ubique locorum.
Ita lumen rationis competit omnibus hominibus: & ideo omnes admittunt illa principia, Honeste est vivendum, Nemo est laedendus.
Sed diversitas hic cernitur infiniti propter diversitatem ingeniorum.
Etsi enim intellectus principiorum apud homines idem est, non tamen unum & idem est omnium ingenium; quippe quod pendet a temperamento.
Hinc recte dicitur, ignorantiam pravae dispositionis facere, ut homo malitiose neget prima principia.
Neque tamen ideo paucorum individuorum error imputandus est speciei seu naturae hominum, sed ita distincta judicandum est haec tota de re.
Si spectetur fundamentum principiorum naturalium, una eademque ipsorum est ratio in conscientia nostra.
Verumtamen quia infirma hominum ratio plerumque labitur in cruen dis conclusionibus & connectendis principiis, & vero ad infirmitatem in multis accedit malitia, fit ut res purae in principio ipsarum imputentur actu ratiocinij; ut loquuntur.
Non igitur omne, quod ex principiis a natura inditis (de principiis a Deo revelatis idem esto judicium) conclulitur, idem fundamento isti secundum formam aeternae rationis congruit.
Plurima enim inter principia illa & conclusiones nostras impura intercedit tenuitate intellectus, infirmitate rationis, & in multis peruersitate atque malitia ingenij.
Sic vero conclusiones deducuntur pure e suis principiis, illae ex vi suorum principiorum, a quibus procedunt, suam certam immutabilitatem habent.
Sic verbi gratia est principium aeternum & immutabile, secundum aeternam, immutabilem & divinam legem, Deum esse colendum.
Ex hoc principio pure & recte concluditur, Cultum divinum soli Deo tribuendum esse.
Ex hac autem conclusione generaliter iterum pure nectuntur hae duae: una, Neque doctrinam, neque doctrinam a vero Deo & cultu ipsius anceps, esse probandam: altera, Non esse ferendos eos, qui arte nefaria Deo vero renunticaverint, quique alteri res divinas tribuant aut beneficia, quae quidem nunquam nisi divina sunt, communicationesque & revelationes a daemonibus postulant.
Hae conclusiones tam sunt necessariae, quam principia ipsae: nisi quod principia per se firma sunt, conclusiones vero ex principiis illis suis demonstrantur.
Sic principia juris civilis sunt, Honeste vivere, Neminem laedere, Suum cuique tribuere.
Ex primo illo conclusio haec pure infertur: Comam alere non convenit viro.
Quo quidem argumento veritur Apóst. 1. Cor. 11, v. 13, 14, 15.
Statuit enim Apostolius, vestigia Moísis imitatus; naturam ipsam non solum aequi & boni, verum etiam honestatis, itemque ordinis & speciei ad honestatem pertinentis, certissimam magistram esse.
Quo ex principio recte concluditur, nos ratione boni & honesti imitatores naturae esse oportere, non autem re aut specie convellere instituta illa naturae, cujus author est Deus.
Ex altero illo principio deducenda est illa lex Deut. 22. v.8.
Cum aedificabis novam domum, tum facies loricationem ad tectum tuum, ut reatum sanguinis non imponas domui tuae.
Quia enim Syrarum aedium ea fuit ratio, ut in tecto earum commode ambulare posses, non fuit committendum, ut vita cujusquam de tecto periclitetur: quemadmodum omnino fuisset eventurum, si tecta ambulatoria ejusmodi fuissent ἀφεϰατά, & loricatione aut repagulis in ambitu caruissent.
Ex tertio denique principio eruuntur illa conclusio, Magistratus est honorandus.
Hoc enim illi debetur juxta versum:  
    Arbor honoretur, cuius nos umbra tuetur.

V. Principium aliud est αἴτιον ἀπόδεικτον, indemonstrabile; aliud μὲν πρόδηλον ἀποδείξεως, demonstrationis non egenis, etsi demonstrabile; aliud denique demonstrabile & alicubi demonstrationis egens.

Principium est immediatum, vel mediatum.
Illud est indemonstrabile: hoc demonstrabile.
Intellige hic demonstrationem a priori.
Duo enim sunt demonstrandi genera; unum ostensiuum, alterum deducens ad impossibile: & ostensivum rursus est a priori vel posteriori.
Demonstratio illa a priori per se ac directe ad scientiam, requiritur: & in ea proceditur a causis ad effectus, & ab essentia rei ad passiones demonstrandas.
Demonstratio a posteriori non resolvitur in principia, sed in experientiam: quippe quae assurgit ab effectis ad causas.
Deductio autem ad impossibile seu absurdum per se non est necessaria, sed adhibetur propter hominis defectum, ignorantiam puta vel praevaricationem & malitiam.
Quod iam attinet ad principia immediata & simpliciter prima, illa plane sunt indemonstrabilia: si intelligamus demonstrationem a priori.
Ita hoc principium, Deus est, a priori plane non potest demonstrari: quia Deo nihil prius est, imò nihil etiam ei coaevum & coaquum.
Demonstratur tamen ex effectis; quae cum a se tanta & talia esse non possint, necessario ad causam sapientissimam, optimam, & potentissimam referuntur.
Sic & hoc principium: De quacumque re alterutrum dici posse, quod sit, vel non sit, est indemonstrabile.
Causam esse natura priorem effectu, demonstrari potest, sed vix opus est apud quemquam.
Id autem plane cuilibet perspicuum est, Unum & duo efficere tria.
Sed illud, Deus non est compositus demonstrationis eget apud imperitos.
Ea vero procedit ex eo, quod omnis perfectio vera de Deo affirmanda sit, & omnis imperfectio de eo neganda.
Nimirum quod uni ingeniosiori aut experientiori est illustre, id alii potest esse obscurum.
Patet itaque, prima principia & simpliciter immediata, non posse demonstrari a priori: mediata posse.
Illa tamen & ista posse demonstrari per ἀναγωγὰς εἰς ἀδύνατον.
Sed, inquis, supra dictum est, omnia principia κυρίως dicta debere esse immediata.
Sane, inquam, hoc dictum est.
Sed observa, aliquid esse vel simpliciter immediatum, vel secundum quid & in suo genere.
Non igitur omnia principia aeque sunt immediata.
Hic obiicitur a nonnullis, etiam illa principia, Totum est maius sua parte, Impossibile est idem esse & non esse, & similia, quae dicuntur immediata, posse probari a priori: quia scil. ita repraesententur in ideis divinis, sive quoniam Deus aliter facere nequeat, sive denique quod ita videatur intellectui meo, qui cum sit intellectus divini participatione, decipi non possit.
Verum haec non est demonstratio a priori, ubi causa remota cohaesionis subiecti & praedicati datur.

VI. Principia innata insunt homini, non quantum ad materiale, id est, ipsa verba, sed quantum ad formale, id est, ipsam significationem.

Principia solent dividi in ea, quae sunt de fine, ad quem agimur naturali lege: & ea, quae agunt de mediis ad illum finem pertinentibus.
Principia ad finem pertinentia sunt trium generum, prout est triplex ordo inclinationum a natura in nobis dispositus.
Harum enim aliae universales sunt, quibus substantia quaelibet fertur ad bonum, secundum naturam, ad sui conservationem, adhibuis ea, quae sunt commoda, & depellens contraria conservationi ipsius.
Aliae inclinationes sunt communes animantium; quatenus natura docuit omnia animalia, ut propagationi & conservationi suae speciei singulae species inserviant.
Aliae denique inclinationes sunt particulares hominis, secundum naturam rationis, qua animantibus ceteris antecellit.
Hinc in homine existunt triplicia principia innata.
Nam eorum alia respiciunt hominem, ut est substantia individua: ubi est hoc principium, Esse melius est quam non esse.
Et, Quaecunque sunt ad esse, consectanda sunt.
Deinde alia respiciunt hominem, velut animal: ubi est hoc principium, Quidquid facit ad conservationem speciei, amplectendum est.
Alia denique spectant hominem, quatenus est homo, ut, Deus colendus est.
Et haec triplicia principia naturae humanae convenienter indita esse affirmamus.
Sed quomodo inditae? 
Patet enim, hominem nasci cum ignorantia negativâ omnium rerum. 
Tametsi enim facultas intelligendi est in homine recens edito in hanc lucem: ea tamen ita demerſa est, ut supra sensus parum eͤmineat, plurimum inter binautum. 
Paulatim vero tunc ex cerebri ceu fauillis flammula intelligentiae incipit emicare, ut λογικὸν animal hominem esse appareat. 
Initio enim confuse intelligit infans; hinc distincte, apprehendens simplicia; porro dubitans, inde componens & diuidens, seu sententias certas affirmans & negans, categorice cito, sed tardius assequens hypothetica: ulterius proficiens ratiocinatur & dubia confirmat; conceptus denique suos ordinat. 
Et hic iam discernuntur res & verba, & qui inter haec medii sunt, conceptus siue notiones tum primae tum secundae. 
Ex quibus omnibus patet, nulla principia nobis cum nasci. 
Sed vno verbo ad haec omnia respondetur, aberrare a quaestione. 
Nam quando dicimus, principia quaedam nobis cum nasci, non hoc volumus, quod verba siue termini, quibus constant istae notitiae, a nobis implantentur; sed quod virtualiter in intellectu agente insunt, quemadmodum arbor iam est in semine. 
Ipsùm, inquam, formale principiorum istorum inest nobis, vti forma arboris inest ipsi semini, nulli hinc dici solet, prima illa principia nobis inesse actu signato, tametsi non insint actu exercitio. 
Ideò Scaliger lib. 3 poët. c. 1. neruose ait: Nobiscum simul nascuntur cogitationes quaedam, quae omnibus aeque eadem, ab omnibus aeque item probantur, cuiusmodi sunt propositiones illae, quae sunt quasi principia quædam contemplationum, qualis: De quâcunq͂ue re alſerturum vere diceŗe potest, Est, Non est. 
Et illa: Omne totum est maius suâ parte. 
Et idem 3. poët. cap. 12. & 20. docet, nobis innata esse quædam zopyra, id est, semina æternitatis. 
Cicero quoque pro Milone ait: Est enim hæc, judiĉes, non scripta, sed nata lex, quam non, didicimus, accepimus, legimus; verùm ex naturâ ipsâ arripuimus, hausimus, expressimus ad quam non docti, sed facti; non instituti, sed imbuiti sumus: ut si vita nostra in aliquas insidias, si in vim, in tela aut latronum, aut inimicorum incidisset, omnis honesta ratio esset, expediendae salutis. 
Idem lib. 1. de nat. deorum. 
Nulla est, inquit, tam barbara natio, nulla gens tam efferata, cui non insidet hæc persuasio; esse Deum. 
Rectè sanè. 
Nam Apostolus Roman. 1. & 2. docet, "τὸ γνωστὸν τοῦ Θεοῦ" mentibus nostris esse impressum, neque tantùm in opificio cœli & terræ expressum. 
Et contumacia impiorum, qui furiosè luctando, se tamen extricare a Dei metu nequeunt, locuples testis est, ingentiam esse omnibus hominibus hanc persuasionem, esse aliquem Deum, & penitus infixam esse quasi intimis medullis.

VII. Principia sunt occulta, vel manifesta.

Haec distributio competit omnis generis principiis. 
Sed Galenus accommodat ea principiis innatis, hoc modo. 
Principia innata sunt occulta, quatenus latent in animis nostris: Manifesta, quatenus sunt evidentia. 
Hinc Galeno dicuntur ἐγκεκρυμμένα, quia sunt a natura animis nostris infixa nataque nobiscum & praestita atque approbata, communi omnium hominum intelligentia; & ἐναργῆ, quia sua luce radiant. 
His Galenus opponit principia ἐνεργοποῦμἐ, quae sunt earum rerum, quae sub sensum cadunt, cuius generis sunt alba, nigra; dulcia, amara; dura, mollia. 
Et haec inchoantur sensu, sed perficiuntur observatione & usu. 
In hoc genere συνταξιοναύτισις, congruens multorum observatio, principatum obtinet. 
Sed hic cave ne confundas cum principiis illis innatis intellectum principiorum, id est, inchoatam illam cognitionem itidem a natura inditam, quam mox nascentes adferimus. 
Nam principia innata sunt λογισταὶ ὑπολήψεις, ἕννοιαι, axiomata, anticipationes, id est, anteceptae animo rei informationes, communes notitiae; intellectus principiorum, ut & ordinis, est ἐπιλογισμὸς, προνόια, seu, ut Aristoteles loquitur, ἐπαγωγὴ προόπλιον, anticipatio, seu praesumta notio. 
Principia igitur innata sunt obiectum, ἐνεργοῦσα sunt ipsa facultas.

VIII. Principia communia accurate sunt discernenda a propriis, ne temere pronuntientius fieri μεθόδευσιν εἰς ἄλλο γένος.

Magnum est vitium μεταθέσεως εἰς ἄλλο γένος, transitus de genere in genus, sive saltus ex una disciplina in aliam: quia metae disciplinarum hac ratione confunduntur: id quod non minus turpe iuxta & noxium est, quam si termini agrorum convellantur. 
Sedulo itaque oportet dare operam, ne peccemus hoc peccatum. 
Huic rei servit regula proposita. 
Cum enim principiorum alia sint communia, quae pluribus ac diversis scientiis accommodari possint: ut, Totum est maius sua parte: Si ab aequalibus auferas aequalia, quae relinquuntur, erunt aequalia: alia vero propria, quae certis scientiis serviunt: ut in arte medica, Contraria contrariorum sunt remedia: in Ethica, Virtus consistit in mediocritate: in Iurisprudentia, Nihil tam congruum est vitae, quam servare homines illa, quae inter sese pacti sunt, ut est vox Papiniani de pactis: cum, inquam, alia principia sint communia, alia propria: non est existimandum, statim esse μεθόδευσιν εἰς ἄλλο γένος, si principia communia in pluribus ponantur disciplinis. 
Sic principia metaphysica sunt communia omnibus disciplinis inferioribus: qualia sunt, Omne ens bonum est, Necessarium prius est quam contingens, Nihil est causa & effectum sui ipsius. 
Haec & similia principia primae philosophiae communia sunt omnibus disciplinis. 
Deinde, dantur quaedam principia communia disciplinis mathematicis, inprimis subalternis, vti vocantur.
Sic ad arithmeticam & geometriam communiter spectat illud: Si aequalia aequalibus addas, vel demas, reliqua esse aequalia. 
Arithmeticae & musicae commune principium est, Ternarius est radix proportionum. 
Ad propria principia quod attinet, si illa in peregrinum solum extra patriam & familiam suam transferantur, committitur turpis illa μεταθέσις. 
Sic proprium physicae est, Gravia deorsum posse moveri, levia sursum. 
Item, Sensus a vehementi sensibili laedi. 
Sic medicinae, Contraria contrariis mederi, Similia similibus foveri. 
Sic theologiae, Scriptura sacra est verbum Dei, Christus θεανθρωπος est mediator inter Deum & homines. 
Ubi tamen illud non est praetereundum, propria certarum disciplinarum principia posse adhiberi aliis in disciplinis declarationis ergo. 
Sic mysterium SS. Trinitatis non potest probari è libro naturae, sive demonstrari rationibus è ratione deductis: potest tamen variis exemplis & similibus declarari. 
Ita doctrina regenerationis potest illustrari doctrina physica de motu.

IX. Principiis innatis duplex potest fieri accessio: una est principiorum humanorum, altera divinorum.

Principium naturale dicitur duobus modis generaliter, & κατ’ ἐξοχὴν. 
Illo modo dividitur in innatum & acquisitum: hoc modo sumitur pro innato: & ita nonnulli dicunt, principio naturali advenire principia vel humana, vel divina. 
Nos clarius dicimus, principio innato duplicem fieri accessionem. 
Aut enim aliquid adnascitur, aut aliquid infunditur. 
Adnasci autem nihil est aliud, quam natura quasi protrudente accedere ad principia naturae: infundi nihil aliud, quam ex superno principio supra nos omnes & naturam nostram derivari id quod sit vel in statu viae, vel in statu patriae. 
Ex eo autem sequitur, quemadmodum reiipsa παραφυάς, adhaerescens surculus, inferior est trunco, cui adhaeretur, & ab eo pendet: ita principia illa naturae adhaescentia, naturalibus, id est innatis, principiis inferiora esse, & eisdem ancillari: e diverso autem superiora illa, quae superne adveniunt, esse naturalium velut arbitratos. 
Quapropter haec divina, illa humana, appellamus. 
Divina sive supernaturalia sunt proxima principiis illis, quae sunt in mente Dei, quaeque sunt aeterna, & principium universalissimum, & exemplar regularum omnium, ac proinde regula talis, quae nunquam ab alia viita regular.
Secundum gradum a principiis divinis obtinent, innata: tertium humana illa: ita ut hic sit ordo. 
Primo sunt principia simpliciter divina, quae sunt ipsa sapientiae divinae ratio, quae homines in tempore instituit. 
Et haec est aeterna illa lex, regina, praeses, princeps, & iustorum iniustorumque regula, una & eadem indifferenter perma­nens, non alia hic, & alia alibi, nec alias aliter (ut Augustinus loquitur), sed aeternitatem veritatemque suam immutabilem in Deo super res omnes regulasque asserens ab omni mutatione atque interitu. 
Etenim vero cur non habeatur aeterna & immutab­ilis regula regularum omnium, cum nihil sit aliud principium, su­pra lex ista, quam ipsissima Dei sapientia, rationem iusti & imma­ti st in rebus creatis ad imaginem ipsius determinans? 
Ex hac igitur immota & constante regula, quae essentialis est divinae maiestatis illius, per communicationem & participationem quandam aliae omnes regulae, & ab hac, ut ita dicamus, regulatae, in rebus creatis extiterunt, aliae tacito quodam instinctu & modo informatae, aliae vero traditae aperta quadam sive Dei, sive eorum, penes quos fuit eruditio solida & auctoritas certa, testi­ficatione: ac proinde hoc unum principium dicitur aeternum, reliqua in tempore extitisse. 
Nam & principia naturalia naturae sunt impressa in tempore, & supernaturali virtute Dei inspirata & infusa a Domino, & humana constituta sunt a recta ratione, & ex his omnibus conclusiones vel per ratiocina­tionem, vel per gratiam Dei, in tempore sunt derivata. 
Omnium itaque principiorum regula communis est aeternum illud prin­cipium, quod est in mente Dei tanquam archetypuin: & hoc tantum est regula principiorum supernaturalium in tempore revelatorum. 
Haec autem principia supernaturalia una cum aeterno illo sunt regula principiorum innatorum. 
Sed principiorum humanorum regula duplex est, praeter aeternam illam legem, videlicet, principia revelata & innata. 
Ex his ergo fontibus principia humana (alias iura) procedunt: haec incunabula illorum: a quibus si aberrant, indigna sunt principiorum nomine, et si opera vivus, aequinocens, in vulgo ita appellantur. 
Porro ex his principiis deducuntur conclusiones duum generum; universales puta & particulares. 
Sic ex hoc principio: Nemo est laedendus: ducitur haec conclusio generalis: Arbores vicini non sunt laedendae. 
Ex hac conclusione generali ducitur conclusio particularis, quae dicitur determinatio, circumscripta quibusdam singularibus terminis, non auctoritate naturae vel Scripturae, sed iudicio potius sapientium, communes notiones, principia scilicet & conclusiones, particulariter rerum singularium modo accommodantium. 
Harum vero determinationum modus positus est in commoditate: cuius tria sunt obiecta, videlicet, personae, quarum bono feruntur istae conclusiones; tum res & actiones, de quibus feruntur conclusiones particulares; tum denique circumstantiae, quibus solent personae, res, & actiones velut vestiri atque variari: e quibus aliae sunt perpetuae, quae necessario personas, res, & actiones indefinenter comitantur; aliae non ita perpetuae, quae per vices & successione perpetua variantur, ut modus, causa, instrumentum, & similia. 
Sed redeamus ad principia nostra divina & humana. 
Divinis magis est habenda fides, quam omnibus aliis principiis. 
Humana quoque non sunt auctoritate & dignitate comparanda cum innatis; nec inventio principiorum humanorum accepta ferenda est ingeniis vulgaribus, sed heroicis. 
Omnium denique principiorum haec est ratio, ut duplex sit ipsorum sensus. 
Nam quemadmodum a natura duplex homini sensus est inditus, communis, naturali lege, v.g. Non occides; & singularis, testimonio conscientiae: At occidisti; sic etiam a Deo duplex testimonium necesse fuit adhiberi, quo nos informaret in schola gratiae; unum, notionum communium in mente; alterum, notionum singularium in conscientia, ut Scripturae usus efficeretur nobis ab ipso salutaris, plurimum comuni, interdum etiam singulari testificatione & revelatione illius, ordinario, vel extra ordinem adhibita.

