CAPVT II. De generalibus diuisionsibus habituum intellectualium.

PRÆCEPTA.

DIVISIONES generales habituum intellectualium sunt numero tredecim, hoc ordine.
Habitus intellectuales sunt,

I. Veri, vel falsi. 
Illis disponunt intellectum ad assentiedum veris principiis & conclusionibus: hi disponunt intellectum ad assentiedum falsis principiis & conclusionibus.

II. Recti, vel praui. 
Illis disponunt intellectum ad bene contemplandum verum & falsum: hi, ad male contemplandum siue verum, siue falsum. 

III. Innati, vel aduentitij. 
Illi sunt homini à DEO implantati: hi forinseces accedunt, & quidem per institutionem diuinam, vel humanam.
Ibi sunt habitus ἔσοι, σεου ἔνσιοι; seu infusi: hic ἐπίκτητοι, seu acquifiti.
Innati dicuntur ἐμφυτοι, & infiti.

IV. Liberales, vel illiberales.
Illi reddunt hominem idoneum ad obeunda munia intellectualia: hi ad corporalia munia eundem reddunt idoneum.

V. Simplices vel mixti.
Illi determinant intellectum ad cognitionem obiecti vnius: hi, ad cognitionem obiecti varij.

VI. Necessarij, vel contingentes.
Illi disponunt intellectum ad cognitionem principiorum & conclusionum immutabilium: hi, ad cognitionem principiorum & conclusionum mutabilium.

VII. Huius, vel futurae vitae.
Illi reddunt hominem idoneum ad munia vitae animalis in statu naturae, vel spiritualis in statu gratiae: hi, ad munia vitae spiritualis in statu gloriae.

VIII. Theoretici, practici, vel poetici.
Illi disponunt intellectum ad cognitionem principiorum & conclusionum, quibus proposita est cognitio veri: isti disponunt intellectum ad cognitionem principiorum & conclusionum, quibus proposita est actio boni: hi disponunt intellectum ad cognitionem principiorum & conclusionum, quibus proposita est effectio boni.

IX. Totales, vel partiales.
Illi faciunt, vt intellectus occupetur circa integrum systema disciplinae vnius, aut farraginis ex variarum disciplinarum partibus compositae: hi faciunt, vt intellectus occupetur circa partem alterius disciplinae.

X. Ordinarii, vel extraordinarii.
Illi disponunt intellectum secundum ordinarium naturae, vel gratiae cursum: hi, supra ordinarium cursum naturae vel gratiae ipsum eleuant.

XI. Imperfecti, vel perfecti.
Illi disponunt intellectum aliqua ex parte: hi, omni ex parte.

XII. Noëtici, vel dianoëtici.
Illi disponunt intellectum ad contemplationem non discursuum: hi, ad discursuum.

XIII. Naturales, vel supernaturales.
Vtrique dicuntur ratione obiecti, vel modi, vel vtriusque.

REGVLÆ.

I. Habituum intellectualium veritas & falsitas: itemque rectitudo & prauitas pendet ab assensu obiecti.
Habitus intellectuales & morales quaedam habent communia, quaedam propria: vt ex diuisionibus modo traditis videre est.
Nam verbi gratia, vtrique sunt ordinanij, vel extraordinanij, veri vel falsi, recti vel praui, &c.
Nam virtus est ordinaria, vel extraordinaria; similiter vitium.
At virtus est habitus moralis verus & rectus; vitium est habitus moralis, verus quidem, sed non rectus.
Porro virtus & vitium sunt habitus mere practici, non vero theoretici.
Rursum habitus intellectuales admittunt diuisiones generales, vel speciales: e quibus priores illae sunt huius loci; posteriores in capp. seqq. explicantur.
Quod itaque attinet ad generales habituum intellectualium diuisiones, prima est, quod alij sunt veri, alij falsi.
Quaē diuisio sumitur ab assensu obiecti.
Versantur enim habitus mentis nostrae circa verum, vel falsum: quemadmodum & mens ipsa.
Tametsi enim ἰδίεον, domesticum, intellectus obiectum est verum: tamen per accidens fit, ut etiam occupetur circa falsum.
Potest autem mens nostra duobus modis occupari circa verum & falsum, recte videlicet, vel secus.
Aut enim affirmat verum, & negat falsum; aut affirmat falsum, & negat verum.
Ibi facit suum officium: hic desistit ab officio.
Unde secunda oritur diuisio, quod habitus intellectuales alij sunt recti, alij praui.
Itaque intellectus quandoque circa cognitionem veri exorbitat: quando nempe lucem conuertit in tenebras, & dulce in amarum, ut Scriptura loquitur.
Tenere autem hic oportet auream illam regulam veritatis & falsitatis, quam in primâ philosophiâ & Logicâ explicatam vide: Quae sunt coniuncta vel disiuncta in naturâ rerum, in oratione, tum internâ, tum externâ (Graeci vocant λόγον ἐπληθῆ, ǫ ἀσφαλῆ, η ἀρφαῆ) debent coniungi, vel disiungi.
Secus si fiat, existit oratio falsa.
Quare si intellectus noster affirmet consentanea, & neget dissentanea, operatio ipsius est vera & recta: si contra neget consentanea, & affirmet dissentanea, operatio eius est falsa & praua.
exempli gratia: verae sunt istae enuntiationes: DEVS est omnipotens, DEVS non est author peccati, quia ibi affirmantur consentanea, hic negantur dissentanea.
Sed contrariae enuntiationes falsae sunt; DEVS non est omnipotens, DEVS est author peccati; quia ibi negantur consentanea, hic affirmantur dissentanea.
Porrò habitus recti sunt tales vel ὄντας & κατ’ ἀλήθειαν; vel ψευδωνύμως & κατ᾽δόξαν.

II. Habitus intellectuales innati & aduenitij dicuntur ambiguè.
Nam primò habitus innati dicuntur, qui materialiter & formaliter sunt nobis implantati à DEO.
Talis ante lapsum in Adamo erat imago DEI integra; & post lapsum est imago DEI reliqua in nobis: quo pertinent intelligentia, sȳnteresis, & conscientia.
Deinde habitus innati dicuntur, qui sunt insiti quantum ad materiale, non verò quantum ad formale.
Et hoc sensu omnes habitus naturales sunt innati, solù supernaturales, aduentitij.
Nimirum vera & propria caussa habituum intellectualium naturalium est lumen intellectus, quo cernimus praedicata esse vel immediata subiectis, vel mediata.
Necesse igitur est, ut & ipsi habitus intellectuales naturales, omnes & singuli, nobis sint ingeniti; & quidem vel materialiter & formaliter, ut intelligentia, &c. vel materialiter tantùm, ut scientia, ars, &c.
Nam hi posteriores habitus magno labore & difficultate comparantur: & proinde non sunt ita nobis innati, ut priores illi.
Denique habitus innati dicuntur ratione inchoationis, vel perfectionis.
Posteriori modo habitus innati erant in Adamo; priori sunt in nobis.
Sic, v.g. lumen naturae est nobis innatum inchoatiuè, quia oportet vt magis & magis in nobis foueatur, & clarius reddatur crebrâ exercitatione.
Atque hinc est, quod lumen naturae & intelligentia, item lex naturae & sȳnteresis distinguntur, vt habitus rudis & expolitus, seu inchoatus & consummatus; imò, vt intelligentia & sȳnteresis sola interdum veniant nomine habitus, non verò lumen naturae & lex naturae.
Iam euoluamus ambiguitatem in altero diuissionis membro.
Habitus aduenitij aut latè, aut strictè dicuntur.
Latè, quatenus habitus aduenitij subdividuntur in acquisitos, & infusos.
Illi enim adveniunt naturaliter: hi, supernaturaliter.
Strictè, quatenus aduenitij & acquisiti habentur pro synonymis; & ita habitus aduenitij opponuntur infusis.
Rursus habitus acquisiti nonnullis dicuntur late, qui acquiruntur per institutionem diuinam, vel humanam; & ita habitus acquisiti & infusi non possunt opponi.
Verùm enimverò vsitatissima est haec distributio, quod habitus sint innati, acquisiti, & infusi; quae trichotomia potest reuocari ad nostram dichotomiam.
Quod si aliquis ex nobis quaerat, quomodo huic distributioni conueniat cum definitione vulgatâ, quâ habitus dicitur esse qualitas permanens, crebris actionibus introducta: ille hoc responsum ferat; definitionem istam non esse generis, sed speciei; hoc est, competere non omni habitui, sed tantum habitui acquisito.
Etenim extra controversiam est, imaginem DEI, putà sapientiam & iustitiam originalem, in Adamo fuisse habitum; & lumen naturae in nobis esse habitum, e.g. τὸ ἔν ἢ συντήρησις; & denique lumen propheticum; fidem saluificam; & similia DEI dona, in nobis esse habitus.
At verò his talibus non competit angusta illa definitio habitus, quae vulgo circumfertur. Sic itaque statuendum est, unam numero actionem posse introducere habitum, si sit valida satis, vti est actio DEI creantis & recreantis, seu regenerantis.
Rectè enim scholaz docent, DEVM uniciâ actione posse imprimere formam naturalem & supernaturalem; quae vtraque rectè insignitur nomine habitus; quia nempe nos facit habiles ad agendum, quomodo videmus habitum acquisitum inde suum quoque habere nomen.
Nec enim habitus foret habitus, si non redderet subiectum suum habile, id est, promptum & expeditum ad agendum.

III. Habitus liberales & illiberales differunt specie.
Habitus liberales sunt, qui hominem inclinant ad obeunda munia mentis.
Suntque innati, vel acquisiti.
Illi hominem disponunt ad cognitionem, quatenus est cognitio; vt est νοῦς, intelligentia: hi disponunt eundem ad cognitionem; quatenus inde aliquis appellatur literatus & doctus; vti est sapientia, scientia, &c.
Habitus illiberales sunt, qui hominem non reddunt verè literatum & doctum, sed disponunt ad ea munia, quae externis corporis membris exercentur.
Ex his efficitur, hanc esse distributionem generis in species.

IV. Habitus simplices & mixti, sive compositi, differunt ut pars & totum.
Valde necessaria est distributio habituum intellectualium in simplices, & mixtos; seu, ut alii amant loqui, in singulares, & aggregatiuos sive collectiuos. 
Non enim fieri potest, ut philosophia, vel philosophia theoretica, vel philosophia practica, vel theologia, &c. sint habitus simplices; quia constant collectione plurium habituum.
Sic philosophia est habitus compositus ex multis habitibus theoreticis & practicis; philosophia theoretica est habitus compositus ex multis habitibus theoreticis, &c.
Itaque habitus simplices se habent ad compositos, uti partes ad totum collectiuum.
Simplices enim habitus sunt, qui respiciunt unicum duntaxat obiectum, quod sit theoreticum, vel practicum, vel poëticum.
Compositi vero constant e pluribus simplicibus, exempli gratia, theologia supernaturalis est habitus constans e sapientia & prudentia supernaturali, seu ex theorïa & praxi supernaturali.
Sed theologia in latitudine sua considerata est habitus partim naturalis, partim supernaturalis: ut infra videre est.
Porro habitus simplices alio sensu dicuntur, qui sint vel principiorum, vel conclusionum; mixti, qui sunt principiorum & conclusionum simul, ut sapientia, scientia.

V. Habitus necessarii & contingentes ita dicuntur, non ratione subiecti, sed forma.
Subiectum intellectus nostri sunt res necessariae, vel contingentes.
Res necessariae sunt, quae non pendent a nostro arbitrio, sed sua natura sunt tales, citra nostram operationem: ut Deus, & res naturales.
Res contingentes sunt, quae pendent a nostra operatione, sive mentis, ut res artificiales, sive voluntatis, ut virtutes, & vitia.
Quando habitus intellectuales dividuntur in necessarios & contingentes, id non fit ratione huius obiecti.
Etenim propositiones de rebus necessariis, id est, naturalibus, possunt esse contingentes; & de rebus contingentibus, id est, moralibus & artificialibus, possunt esse necessariae.
Hic itaque est sensus nostrae divisionis.
Habitus necessarii sunt, qui sunt veri vel falsi necessario; contingentes, qui sunt veri vel falsi contingenter.
Sic v. g. intelligentia est habitus necessario verus; opinio est habitus contingenter verus vel falsus.

VI. Habitus in statu viae, & in statu patriae tametsi toto fere genere differunt: recte tamen in Hexilogia coniunguntur.
Oportet enim hic omnes habitus intellectuales explicare, per quos mens nostra determinatur ad operationem suam: idque duabus de causis.
Primo hoc requirit doctrinae huius amplitudo.
Deinde collatio habituum omnium & singulorum multum lucis adfert in omni doctrinae genere.
Non itaque curiositatis nota nobis impingi, aut lex homogeneiae violata putari debet, quando in hac protheoria facultatum differre instituitmus de habitu intellectuali futurae vitae, quam Scholastici theologi, eleganter sane, appellant patriam, sive statum patriae.

VII. Perinde est, sive διχοιόμως habitus dividantur in theoreticos & practicos; sive τετράχλως in theoreticos, practicos, & poeticos.
Haec regula deinceps magnum usum habebit.
Quare paulo penitius illam explicabimus.
Atque, ut hinc ordiar, theoriae & praxis vocabula non uno modo sumuntur.
Nam theoria, sive contemplatio, interdum generalissima notione est idem quod cognitio; & ita est cognitio veri, vel boni.
Unde Philosophi dividunt theoriam, seu contemplationem, in puram, & mixtam.
Illa occupatur circa verum, & seipsa est contenta, id est, non ordinatur aut tendit ulterius, uti est cognitio caelithae veritatis circa bonum, & ulterius ordinatur, videlicet ad actionem, uti est cognitio virtutis.
Interdum theoria, seu contemplatio, sive speculatio, stricte ponitur pro cognitione veri, seu pro pura contemplatione, quae aliis dicitur sincera.
Similiter praxis, seu actio, interdum generalissimo significatu est idem, quod usus: & ita quaelibet disciplina habet theoriam & praxim.
Hinc videas Arithmeticam, Geometriam, &c. vulgo dividi in theoreticam, & practicam.
Interdum praxis presse est idem, quod actio boni.
Et hoc sensu Philosophia, imo universa vita nostra, dividitur in theoreticam, & practicam.
Nam cognitio veri, & actio boni sunt duae alae, ex Academicorum sententia, quibus homo Philosophus sublatus in caelestem reuertitur patriam.
Et ita quidem usitate videas accipi hanc dichotomiam; ut disciplinae aliae sunt theoreticae, aliae practicae, non vero theoreticae & practicae simul.
Et hoc quoque sensu artes, quae stricte ita dicuntur, non cadunt sub illam divisionem, ac proinde non sunt partes philosophiae, sed illius instrumenta.
Nam philosophia aeque vititur, v. gr. Rhetorica vel Logica, tanquam instrumentis, atque theologia, iurisprudentia, & medicina.
Hoc itaque modo vocabulum praxis sumitur opposite, in ordine ad vocabulum θεωρία. 
Sed & composite videas accipi; ita nimirum ut sub praxi comprehendatur νόησις, hac ratione.
Philosophia est theoretica, vel practica; & haec est vel practica καθ’ ἔξοχην sic dicta, quae aliter appellatur moralis; vel poetica, quae aliter vocatur artificialis.
Et eum philosophiae vocabulum large quoque sumitur.
Sic Aristoteles in suis libris, praesertim lib. 6. metaphysic. cap. 1. tria genera disciplinarum constituit; τοὺς πρακτικοὺς, τεχνικούς, & τοὺς ἀληθεύοντες, contemplativum, activum, effectivum.
Sed Zabarella lib. 1. de nat. Logic. & alibi, trimembrem illam divisionem Aristotelis, ad bimembrem revocat.
Itaque disciplinam aliam dicit esse contemplatricem, aliam operatricem.
Et hanc rursus vel ἓνεχλῶς, vel ποιητικῶς.
Ex his videre est, quo sensu habitus intellectuales dividi possint vel in theoreticos & practicos tantum; vel in theoreticos, practicos, & poeticos simul.
Poetici aliis dicuntur organici.
Sed plura hanc in sententiam vide infra in technologia, ubi ventilatur distributio quatuor facultatum, quas ita vocant.

VIII. Habitus totales & partiales dicuntur ambigue.
Ac primo quidem habitus totalis & compositus, partialis & simplex quibusdam sumuntur pro eodem. 
V.g. philosophia est habitus totalis, physica, partialis.
Deinde aliis habitus totalis est, qui versatur circa integrum aliquod systema disciplinae. 
Unde ipsius tot sunt species, quot sunt systemata disciplinarum. 
Habitus partialis est, qui circa partem aliquam disciplinae versatur: ut est scientia conclusionis alicuius physicae.
Denique habitus totalis est, qui versatur circa systema sive disciplinae, sive farraginis ex disciplinis variis compilatae. 
Unde plures sunt species habituum totalium, quam disciplinarum. 
Atque hinc videre est, cur alii habitum intellectualem hoc modo partiantur. 
Habitus intellectualis est simplex, vel compositus.
Simplex est totalis, vel partialis. 
Totalis comparatur cognitione integrae alicujus disciplinae. 
Partialis, cognitione certae duntaxat partis alicujus disciplinae comparatur. 
Compositus est, qui cognitione plurium disciplinarum acquiritur.

IX. Habitus ordinarii & extraordinarii dantur in regno potentiae, gratiae, & gloria.
Habitus mentis ordinarii in regno potentia, seu naturae, sunt intelligentia, synderesis, sapientia, &c. vt vulgo se habent in plerisque hominibus; in regno gratia est fides; in regno gloria est lumen gloriae.
Habitus extraordinarii in regno naturae sunt intelligentia, synderesis, sapientia, &c. heroica; in regno gratiae sunt dona quaedam singularia, vt donum linguarum, lumen propheticum, &c.
In regno gloria sunt accessiones illae, quibus alii prae aliis ornabuntur in futura vita, exempli gratia, Prophetae & Apostoli prae aliis fidelibus. 
Testatur enim Scriptura, fore gradus quosdam in vita aeterna, 1. Corinth. 15. 
Caeterum quid requiratur, vt habitus aliquis sit & dici possit extraordinarius, in Philosophia morum explicauimus.

X. Habitus imperfecti & perfecti differunt gradu.
Perfectum, & imperfectum nunc in specie, nunc gradu differunt.
Specie: ut Deus, & homo; sapientia perfecta, & imperfecta privative.
Gradu: ut sapientia perfecta, & imperfecta negative.
Quando habitus intellectuales (imo & morales) dividuntur in perfectos & imperfectos, est distinctio gradualis, ut vocant.
Hic enim est sensus; alios esse incompletos, qui Logicis dicuntur ἀδιάθεσις, dispositiones, alios completos, qui proprie dicuntur habitus.

XI. Habitus noëtici & dianoëtici sic dividuntur ex varia operatione intellectus, & varia ratione intelligibilium.
Nam habitus intellectualis νοητικός est, quo cognoscimus verum αμεσως, immediate, sine ulla demonstratione.
Quo pacto intelliguntur primae veritates, quas vocant, id est, prima principia theoretica & practica.
Habitus διανοητικός est, quo cognoscimus verum per medium syllogisticum.
Ibi est intelligentia & synderesis: hic, scientia, ars, &c.
Hinc itaque patet habitum noëticum & dianoëticum respicere aliam atque aliam operationem intellectus, & diversam rationem intelligibilium.
Nam intellectus operatio est vel apprehensio simplicium, vel compositio & divisio, vel discursus.
Prima & secunda operatio est noëtica; tertia, dianoëtica.
Deinde res intelligibles aut immediate cohaerent, ut Deus est; aut mediate, ut Deus est colendus.
Ibi est judicium noëticum; hic, dianoëticum.

XII. Habitus naturales & supernaturales dicuntur ratione objecti, modi, vel utriusque.
Principio ratione objecti habitus naturales sunt, qui versantur circa res naturales: ut Physica, Arithmetica, &c. sunt scientiae naturales.
Itaque habitus supernaturales sunt, qui versantur circa res supernaturales: ut Theologia arcana est sapientia & prudentia supernaturalis; quia occupatur circa ea, quae pertinent ad scholam Gratiae.
Deinde ratione modi habitus naturales sunt, qui naturaliter acquiruntur.
Et hoc sensu Physica, & Theologia, quas dicimus in scholis ordinariae, sunt habitus naturales.
Sed habitus supernaturales ratione modi sunt, qui tametsi occupentur circa res naturales, tamen supernaturali modo acquiruntur. V.gr. Physica Salomoni divinius data.
Denique ratione objecti & modi simul, habitus naturales dicuntur, qui versantur circa res naturales, & naturali modo acquiruntur: uti Physica, quam discimus.
Sed habitus supernaturales dicuntur, qui versantur circa res supernaturales, & supernaturali modo etiam acquiruntur: ut est theologia, quam Paulus in momento didicit.
