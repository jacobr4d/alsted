CAPVT XI.

De lumine gloriae.

PRÆCEPTA.

Hv́cusqve fuerunt habitus vitæ præsentis: restat habitus vitæ futuræ, qui dicitur lumen gloriæ.

Lumen gloriæ est habitus, quo homo glorificatus inclinatur ad visionem Dei beatificam.

Vnde Scholasticis appellatur habitus in videtur; item, habitus excelsus in statu patriæ.

Visio Dei beatifica est, quâ mens hominis glorificati cognoscit Deum à facie ad faciem, ut sibi bene volentem in sœcula.

REGVLÆ.

I. Habitus in vitâ æternâ est necessarius, ad eliciendum actum continuum.
Beatitudo hominis in vitâ æternâ consideratur duobus modis; ratione objecti, & formæ.
Priore modo beatitudo illa est ſolus Deus, vt pote ſummum bonum, ad quod contemplandum ordinatur beatus.
Posteriori modo beatitudo est bonum quoddam à Deo creatum, quod deſiderium hominis non explet, niſi propter objectum illud.
Cùm enim beatitudo, hoc modo conſiderata, sit perfectio beati, & nulla creaturæ perfectio poſsit esse infinita; bonum hoc, creatum & finitum sit oportet: quandoquidem Deus nullius rei creatæ est forma, vel materia; sed duntaxat efficiens, & finis.
Indidem liquet, beatitudinem æternam formaliter consideratam, nec purum esse actum (hoc enim soli Deo competit) nec habitum simpliciter; cùm illa denotet perfectionem, quæ in actu est posita.
Ac proinde concipienda est, ut habitus in actu continuo, cujusmodi esset scientia, in perpetuâ speculatione occupata.
Neque vero absurdam videri debet, si res hyperphysica, quodammodo in duabus cenogoriis, in qualitate & actione collocetur: quandoquidem omnium bonorum aggregatio non uno genere terminatur: neque etiam in rebus mere physicis istud adeo est insolens; quo pacto figura nihil aliud denotat, quàm dispositionem qualitatis in quantitate; magis tamen illud, quàm istud.
Et sic quoque beatitudo κύριώτερον est in qualitate, quàm in actione.

II. Visio Dei beatifica est theorica, & practica.
Etenim actus ille an habitus, de quo agimus, est omnium potentiarum.
Igitur τὸ ἡμέτερον, cujus nunc est credere, tunc videbit clare: τὸ ὑμέτερον, cujus hic est sperare, obtinebit firmiter, id quo enitebatur: τὸ ἐμὸν ἡμέτερον, cujus est amare, tunc diliget perfectè.
Unde perfecta visio, perfecta dilectio, & perfecta fruitio.
Itaque visio ista non est theoretica tantum, sed etiam practica.
Cur vero, inquit aliquis, summa illa beatitudo collocatur in visione potius, quam in fruitione Dei?
Resp. quia ut in omni, sic quoque in hâc beatitudine præcipuæ sunt partes intellectus.
Nam Christus vitam æternam Dei cognitione definit, Ioan. 17.3.
Et apostoli Iohan. 14.8. Patrem sibi ostendi petunt, idque sibi sufficere dicunt?
Et sanè visio illa Patris partim includit, partim secum trahit omnem aliam perfectionem, quæ potest cadere in hominem versantem in statu patriæ.