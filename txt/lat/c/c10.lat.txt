CAPVT X.

De errore.

PRÆCEPTA.

Sic de habitibus veris: sequitur habitus falsus, puta error, vitium intellectus, quo quis inclinatur ad assentiendum falsis conclusionibus.

Estque humanus, vel bestialis.

Humanus est, qui potest corrigi.

Bestialis (ϑηριώδης) est, quo quis errat in infinitum.

REGVLÆ.

I. Error non contingit circa prima principia, sed circa conclusiones.
Interim tamen sæpenumero accidit, ut Sophistæ conclusionibus suis utantur tanquam principiis, cum revera non sint principia.

II. Error duobus modis differt ab opinione falsa.
Nam primum in errore est assensus, cujus falsitas evidenter constat; deinde non probabilis, sed evidens reputatur ac certus, per evidentem syllogismum deductus, vere tamen ἀπατηλὴς, deceptorioum.
Opinio autem falsa, etsi revera est falsa, assensus tamen probabilis esse debet; ita ut falsitas eius non evidenter constet, licet efficaces contra se habeat rationes.
Syllogismus item, per quem probatur, debet esse probabilis, vel certetalis reputari, ut a cunctis sapientibus non habeatur pro evidenti.
Unde quotiescunque aliquis aliquid opinatur, probabiliter sentit id verum esse, & syllogismum neſcit dialecticum sive probabilem.
Sed quando vltrà progreditur, ϛυλλογιεσφισμων, vt Aristoteles vocat, siue falsigrapho syllogismo deceptus, vt aliquam conclusionem reputet evidenter veram, cùm tamen sit evidenter falsa, existit error: quia reputat evidentem esse conclusionem, quaæ verè deceptoria est, solam habens apparentiam bonitatis, vel certè circa præmissas deceptus, vtramque vel alteram evidentem esse iudicat, cùm sit evidenter falsa.