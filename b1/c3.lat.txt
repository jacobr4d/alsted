CAPVT III.

De lumine naturæ, id est, de intelligentia, synderesi, conscientiâ, & intelligentia poeticâ.

PRÆCEPTA.

Hexilogia specialis sequitur, quæ habitum intellectualium divisiones speciales, & possessione cum exercitatione conjunctâ persequitur.
Divisiones speciales ita habent:
Habitus intellectualis est vitæ præsentis, vel futuræ.
Habitus vitæ præsentis est verus, vel falsus.
Habitus verus est innatus, vel adventitius.
Habitus innatus est ipsum naturæ lumen, quod adhuc aliquatenus in homine est reliquum.

Lumen naturæ, ut in homine est reliquum, est fulgor divinæ sapientiæ, per quem cernimus lucem, id est, evidentiam, & firmitatem primorum principiorum, & conclusionum ex illis dependentium.
Hic consideramus lumen naturæ ratione principiorum primorum.

Lumen naturæ est in intellectu partim theoretico, partim practico, partim poetico.

Lumen naturæ in intellectu theoretico, dicitur Intelligentia: in intellectu practico dicitur lex naturæ, quam conservat synderesis, & cui ancillatur conscientia.

Intelligentia est habitus contemplativus, quo homo inclinatur ad firmiter & evidenter assentiendum primis principiis theoreticis.
Alias dicitur intelligentia καθ᾽ ἔσχλον & intellectus; nec non intellectus principiorum speculativorum; itemque notitia principiorum scientiæ & demonstrationis; Græcè ὄ νῦς.

Synderesis (vulgò synderesis) est habitus practicus, quo homo redditur propensus ad firmiter & evidenter assentiendum primis principiis practicis in thesi.
Aliàs dicitur notitia principiorum actionis.

Conscientia est habitus practicus, quo homo redditur propensus ad firmiter & evidenter assentiendum primis principiis practicis sibi applicatis.

Intelligentia poetica est habitus, quo quis inclinatur ad firmiter assentiendum primis principiis poeticis. 
Appellatur etiam intelligentia organica, & factitia.

REGVLÆ.

I. Lumen naturæ est habitus in primâ creatione implantatus homini, ut illius beneficio intelligat quid sit verum & bonum.
Deus est mera lux, &, ut Græci eleganter loquuntur, αὐτοφῶς. 
Hinc omnia ipsius opera sunt plena lucis; & in tantum sunt opera DEI, in quantum luce sunt prædita. 
Lux illa, quam Pater ille luminis, homini in primâ creatione implantavit, appellatur lumen naturæ, quod est radius quidam divinæ lucis, fulgens in monte seu intellectu hominis; qui tametsi suâ naturâ unus est, tamen ratione objecti & modi recte dividitur in theoreticum, & practicum; quibus alii adjunt, poeticum.
Lumen naturæ in intellectu theoretico dicitur Intelligentia; in practico, Lex naturæ; in practico, Intelligentia organica.
Videamus itaque primo loco de intelligentia.

II. Intelligentia est habitus principiorum theoreticorum, inclinans intellectum ad bene operandum circa illa.
Quidquid uspiam intelligimus, aut principium est, aut conclusio.
Habitus inclinans mentem ad recte contemplandum principia theoretica, dicitur intelligentia.
Nam quia intellectus noster indifferenter se habere potest ad bene vel male operandum circa principia theoretica, oportet illum determinari ad bene operandum: id quod fit per hunc habitum.
Sic v.g. est principium theoreticum, Deus est.
Quam male intellectus operetur circa hoc principium, exemplo est diversitas religionum.
Icircò cum intellectus possit bene vel male considerare hoc principium theoreticum, determinatur per hunc habitum ad bene agendum.
Determinatur, inquam, ad assensum principii hujus & similium firmum juxta & evidentem, itemque ad eum facile eliciendum.
Cæterum quia hic habitus producitur sine medio, sine discursu, & sine arte, solum per naturale lumen intellectus, nomine intellectus significatur, nomenclaturâ sane augustissima.

III. Intelligentia primis principiis theoreticis assentiatur absque ullo medio, sive argumento.
Natura, seu essentia potentiæ & habitus, ex proprio actu & objecto sumi debet. 
Ab his enim sumunt speciem potentiæ & habitus. 
Naturam itaque & formam intelligentiae eodem modo investigabimus. 
Proprium itaque & formale, ut vocant, objectum intelligentiae est veritas immediata theoretica, hoc est, principium theoreticum, cujus praedicatum absque ullo medio inhaeret subjecto: qualia sunt, Deus est, Totum est majus suâ parte, Bis duo sunt quatuor.
Hic enim non potest dari causa, cur res ita se habeat. 
Actus autem sive modus, quo intelligentia tendit in suum objectum, est evidens & immediata apprehensio & dijudicatio illorum immediatorum, id est, simpliciter primorum principiorum: quæ Græcis eleganter dicuntur αὐτόπυκτα.
Nullum itaque hic est medium: neque apodicticum seu demonstrativum & necessarium, quale est in scientia: neque dialecticum seu probabile, quale est in opinione: neque testimonium ullum, sive illud sit fallibile, quale est in fide humana, sive infallibile, quale est in fide divina.
Quomodo ergo, inquiat aliquis, hic habitus attingit principia? 
Ita, inquam ego, attingit, ut notitia terminorum sit contentus, itemque speciebus istorum terminorum: quæ species producuntur ab intellectu agente, & imprimuntur intellectui passibili sive patienti, mediis speciebus sensibilibus sive phantasmatis. 
Informatus autem intellectus patiens per has species principiorum, & intellectâ per eas significatione terminorum, sine ullâ arte vel industriâ, sine ullo medio vel discursu assentiunt illis principiis: & per talem assensum generatur habitus principiorum, qui postea intenditur & perficitur per frequentem repetitionem ejusdem assensus. 
Unde patet, hunc habitum esse partim naturalem, id est, innatum, partim acquisitum. 
Naturalis quidem est, secundum inchoationem; acquisitus vero, quatenus per proprios actus, sive crebram repetitionem acquiritur, sine ullo tamen medio, sine ullâ arte, per solam operationem & virtutem intellectus agentis & patientis, & sensuum.
Cæterum actus intelligentiae est duplex: apprehensio terminorum, & judicium noëticum.
Primus dicitur materialis, secundus, formalis.

IV. Intelligentia differt specie a Synteresi.
Intelligentia est habitus principiorum theoreticorum, & dicitur intellectus principiorum speculativorum. 
Synteresis est habitus principiorum practicorum, & dicitur intellectus principiorum actiuorum. 
Differunt autem specie hi duo habitus: quia objecta utriusque differunt specie. 
Nam principia theoretica, quæ ex propriâ naturâ ordinantur ad sciendum, specie differunt a principiis practicis, quæ ex suâ indole ordinantur ad honestè agendum. 
Certa autem est regula: Habitus & actus specie distinguuntur per objecta specie distincta. 
De intelligentia poëticâ vide paulo post cap. 7.

V. Synteresis conservat in intellectu summa discrimina boni & mali, seu honesti & turpis: unde & nomen habet.
Synteresis est habitus principiorum practicorum, ex eo dicta, quod legem naturæ συντηρεῖ, conservat. 
Hinc quod est intellectus in theoreticis, habitus scilicet principiorum theoreticorum, occupatus in intelligentia & discretione veri & falsi, id est synteresis in practicis, posita in discretione boni & mali, atque adeo conservans discrimen honesti & turpis. 
Et hic habitus superadditus est intellectui practico, non aliter atque intelligentia superaddita est intellectui theoretico.

VI. Synteresis ita differt à lege naturæ, & à conscientiâ, ut lex naturæ complectatur ipsa principia iuris communis; Syntesis sit habitus illorum principiorum, & is quidem nunquam errans; conscientia denique sit habitus applicans legem naturæ ad certum factum per modum conclusionis, verùm ita, ut sæpe numero erret.
Lex est norma faciendorum. 
Estque vel non-scripta, vel scripta. 
Lex non-scripta est ipsa lex naturæ, quam Deus omnium hominum mentibus insculpsit, ad perspiciendum discrimen honestorum & turpium.
Aliter appellatur ius naturae, quia est iussus quidam naturae: item ius divinum, quod habeat Deum authorem: ius denique aeternum, quia non est scripta, sed nata lex, quam non didicimus, accepimus, legimus, verum ex natura ipsa arripuimus, hausimus, expressimus: ad quam non docti, sed facti, non instituti, sed imbuit sumus, ut sunt verba Ciceronis pro Milone.
Sophocles vocat "ἀγραφον ἐς ἀσφαλὲς Θειὸ δόγμα": Aristoteles διὰ γοι 'ψυχψος, quo omnis lex scripta vim suam mutuatur: Demosthenes ὁρφῆα ες ἄριοῦ Θεῖον.
Euripides author est, quod tanta lux de caelo nobis affulsit, ut etiam Hespero Luciferosque splendidior sit, quódque ea, quae huic tantae luci adversantur, e profundis emerferint tenebris.
Est nimirum lex naturae radius quidam divinae iustitiae in mente lucens, & veluti ἰσχυρισμα αἰωνιου aeternæ illius legis, quae est in Deo.
Quare qui hanc legem vel negat, vel violat, non solum cum naturâ, sed etiam cum Deo pugnat: quod Graecis est θροσεχεὼ.
Porro hinc consequitur, legem naturae esse immobilem, eiusque normas non esse opiniones ambiguas, aut sententias "εἰκαίας," quae percipi non possint, sed firmas rerum expetendarum fugiendarumque perceptiones, quas firma assensioν, μετά δ' εν γιμψς Απροδοκινος, amplecti oportet.
Praecipuae autem normae & sententiae legis naturae sunt: Honesta sunt amanda & defendenda: Turpia sunt fugienda: Nemo est laedendus: Summa cuique tribuendum: Quidquid homini convenit secundum rectam rationem expetendum est: Et, Quod pugnat cum ratione, fugiendum est: virtus convenient rectae rationi, vitia non item.
Atque sic habet lex naturae, quae debet esse norma omnium legum positivarum.  
Caeterum habitus conservans legem naturae, sive principia practica, quae regunt actionem boni, est synteresis, melior illa animi pars, quae semper hortatur & provocat ad meliora.  
Haec est custos & conservatrix propositionum immediatarum, sive indemonstrabilium in practicis: haec illarum est condus promus: haec attendit, quid expediat, quidve non expediat.  
Atque hanc ob causam dicitur suppeditare propositionem in syllogismo practico.  
Hanc synteresis sequitur κρινίσεως, veluti umbra corpus.  
Est autem κρινίσεως facultas iudicandi; quae iudicat de factis, an ea digna sint laude vel vituperio, praemio vel poena.  
Cum synteresi coniuncta est conscientia, quae est testimonium, quod unusquisque in seipso sentit de officio facto vel neglecto: unde sequitur defensio vel accusatio, laetitia vel tristitia.  
Synteresis itaque in syllogismo, qui dicitur practicus, ponit regulam generalem in propositione; conscientia de speciali facto assumit, & concludit vel defensionem vel accusationem: unde spes vel metus exoritur.  
Exempli gratia: Synteresis dicat, Quod mihi nolo fieri, ne faciam alii.  
Conscientia assumit, me nolle, ut alii me sub specie amicitiae fallant.  
Hinc concludit, me vel alium malè facere, si fallam alium spes amicitiae.  
Sic hanc propositionem: Qui hominem occidit, peccat: suppeditat synteresis.  
Conscientia subsumit: Atqui tu hominem occidisti.  
Et simul concludit accusationem, qua te convincit peccasse, adeoque poena afficiendem esse.
Qui honorat patrem & matrem, benedicetur a Deo: conscientia pii filii ita subsumit: Tu honorasti parentes: & demum concludit: Ergo benediceris a Domino.
Semper autem cum synteresi coniunctum est κρινίσεως, sicuti cum intelligentia diximus eandem facultatem iudicatricem coniunctam esse.  
Ex quibus relinquitur legem naturae, συντέρεσιν, & conscientiam necessario concurrere in syllogismo practico.
Sed appositione exemplorum tota haec disputatio reddetur clarior.  
Synteresis Hectori suppeditavit hoc principium: Defendere patriam est honestum, & proinde dignum laude.  
Conscientia Hectoris formavit hanc minorem: Atqui tu defendis patriam, ita ut pro ea etiam mortem oppetere non recuses.  
Eadem conscientia formavit conclusionem: Ergo tu laude dignus es.
Hunc syllogismum in mente Hectoris secuta est laetitia, quae ipsius animum in gravissimis periculis non parum leniuit, imo ita reddidit animosum, ut mori pro patria non pertimuerit.  
Nam cum a vate Polydamante admoneretur, ne bellum contra Graecos iniret, respondit:  
    Εἰς ὄινους ἀεὶ ἔρσῃς, ἀμύης οἴην λαιᾶς πτερύγης.
Et cum vates volatum avium significare tristem eventum responderet, Hector animose regessit: sive dextrorsum aves, sive sinistrorsum volent,
    ἡμῖν δὴ μεγαλόιο δὼς παίφσμευε βῆλῃ.
Consilium Iovis appellans impetum animi heroicum, quoad rem praeclare & honeste gerendam impellebatur.  
Non enim putabat ullum tempus esse, quo ea, quae honesta sunt, non sint facienda, praesertim cum salus patriae agitur.  
Nam iuxta Euripidem, τὸ καλὸν Φίλον ἀεὶ.
Ita Constantino Magno, laudatissimo principi, συντερέσις suppeditavit hanc propositionem legis naturae: Qui iuvat insontes, reportabit a Deo praemium.  
Conscientia ipsius assumpsit, & conclusit hoc modo: Atqui tu iuuas insontes, Ergo reportabis a Deo praemium.
Ubi notabis, conscientiam, quae in electis exsistit ex Evangelio, multo esse perfectiorem conscientia, quae exsistit ex lege naturae.  
E contrario synteresis OEdipo hanc propositionem suppeditavit: Qui committit incestum & parricidium, committit rem turpem, & proinde poena dignam.  
Conscientia assumpsit: Atqui tu commisisti.  
Eadem conclusit accusationem.  
Hunc syllogismum in mente OEdipi, regis Thebanorum, tantus consecutus est dolor, ut impatiens turpitudinis a se perpetratae, sibi ipse prae dolore oculos eruerit.  
Vere itaque Menander canit:  
    Ὁ συνέιδὼν αὐτῷ κακὸν, ἂξονὶ ἁγαπώσῃ·  
    Ἡ συνείης αὐτὴν δεἰλόίων ἀναυ ποῖῃ.  
Qui sibi aliquid conscius est, est audacissimus, conscientia tamen facit eum timidissimum.  
Huc pertinent exempla Caini, Saulis, Achitophelis, Judæ, Francisci Spieræ, & aliorum.  
Hic notentur illi aphorismi de synteresi & conscientia.  
1. Ex synteresi & conscientia nascitur syllogismus practicus, vel absolvans, vel condemnans hominem.  
2. Synteresis non fallitur: sed conscientia saepe, dum generalia principia non recte applicantur ad singularia facta.  
3. Conscientia non exorbitans, est tribunal Dei, quod erigit in cordibus mortalium.  
4. Qui peccat contra conscientiam, aedificat ad gehennam.  
5. Conscientia est iudex, actor, scriba, & testis in uno foro.  
6. Conscientia saepe dormit ad tempus, sed tandem eui gilat.  
Et nominatim rebus adversis perinde atque flagello excitatur, juxta illud Sophocleum:
    Παθόντες οὐ ζωφλὺμ ἴμφρμαγνης.
    Cum affligimur, conscientia scelerum excitatur.
Quo pertinet fabula de Erinnybus.  
Erinnyes enim nihil aliud sunt, quam animi perturbationes ex malâ conscientiâ, quae perpetuo comitatur turpia facta: atque eâ de causâ Erinnyes dicuntur μνήμονες, memores: quia nunquam obliviscuntur sceleris perpetrati & poenae debitae.  
Dicitur autem Erinnyς, λῆτι τ' ἔριδος, quasi lis & contentio animi, cuius meminit Poëta 2. Aeneidos.

VII. Synteresis est habitus noëticus, sicut intelligentia.
Tametsi enim practica pendent à theoreticis: principia tamen prima practica sunt immediata, si species demonstrationem proprie dictam; quae nonnisi in rebus necessariis, quales sunt theoretical, locum habet.

VIII. Conscientia est habitus in intellectu practico, accommodans proprium factum ad regulam.
Et primò quidem est habitus, quia determinat intellectum ad operationem.  
Deinde est in intellectu practico, quia ipsius actiones consistunt in usu rationis practicae, non vero in electione aut reiectione.  
Nam ipsius actio inter alia est, factum proprium accommodare ad regulam, id est, ad notionem practicam, quam suppeditat synteresis.  
Reliquas actiones conscientiae vide reg. praeced. 6.  