CAPUT IV.
De ordine disciplinarum.

PRÆCEPTA.

Technologia specialis explicat de numero disciplinarum.

Numerus ille consideratur ratione fundamenti, & differentiæ.

Fundamentum est in summis generibus τὸ ὄν, id est, illius, quod mente nostrâ comprehendi potest; itemq; à summis generibus imperfectionis humanæ.

Differentia huius numeri est eiusmodi:

Disciplina est homogenea, vel heterogenea.

Disciplina homogenea est unius obiecti, sive materiæ.

Estque totalis, vel partialis.

Disciplina totalis, seu propriè dicta, est integrum systema præceptorum homogenecorum.

Estque liberalis, vel illiberalis.

Disciplina liberalis est, quæ hominem verè doctum & literatum reddit.

Estque inferior, vel superior.

Disciplina inferior est, quæ inseruit superiori.

Estque philologica, vel philosophica.

Disciplina philologica est systema tradens instrumenta philosophiæ, theologiæ, iurisprudentiæ & medicinæ.

Estque pura, vel media.

Disciplina philologica pura est, quæ vel orationem, vel rationem tantùm dirigit.
Ibi sunt Lexica, Grammatica, & Rhetorica: hîc est Logica.

Disciplina philologica media, sive mixta, est, quæ orationem & rationem simul dirigit: vt Oratoria, & Poetica.

Disciplina philosophica est systema tradens res eiusmodi, quarum cognitio reddit hominem philosophum.

Estque theoretica, vel practica.

Disciplina philosophica theoretica est, quæ monstrat naturalem cognitionem veri.

Estque generalis, vel specialis.
Illa est Metaphysica: hæc est substantiæ, vt Pneumatica, & Physica; vel accidentis, vt Mathematica.

Mathematica est pura, vel media.
Illa tantùm est mathematica, vt Arithmetica, & Geometria: hæc est partim mathematica, partim physica; estque alia quantitatis & corporis, vt Cosmographia, Uranometria, & Geographia: alia qualitatis & corporis, vt Optica, & Musica.

Disciplina philosophica practica est, quæ monstrat actionem boni moralis.

Estque generalis, vt Ethica: vel specialis, vt Oeconomica, Politica, & Scholastica.

Disciplina superior est, quæ principatù sibi vendicat.

Estque diuina, vt Theologiæ; vel humana, vt Iurisprudentia, & Medicina.

Disciplina illiberalis est, quæ hominem verè literatum non reddit.

Disciplina partialis, seu impropriè dicta, est integri alicuius systematis pars: vt Anthropologia est pars Physices.

Disciplina heterogenea est, quæ compilat sua præcepta ex variis disciplinis homogeneis.

Estque propriè, vel impropriè dicta.
Illa est Mnemonica, Historica, Chronologia, & Architectonica: hîc est Paradoxologia, Gnomologia, &c.

REGVLÆ.

I. Disciplinarum numerus est definitus.
Quia scibilia sunt finita; itemque modus sciendi, necessè quoque est, ut sit definitus nomine scientiarum, sive disciplinarum.
Quod autem artes mechanicæ dicuntur infinitæ, id non ἀπλῶς, sed σχεδὸν est accipiendum.
Idem iudicium est de infinitis farraginibus, seu Quodlibetis disciplinarum.

II. Unus idemque homo potest se occupare cognitione variarum disciplinarum.
Primo enim sunt ingenia quædam subtilia, ignea, heroica, &c. quæ sine ullo negotio varias disciplinas addiscunt: id quod vulgaribus, terreis, tardis, &c. ingeniis non est datum.
Deinde vocatio, seu officium; sæpenumero requirit cognitionem & usum plurium, vel pauciorum disciplinarum.

III. Numerus disciplinarum debet esse adæquatus rebus discendis; itemque sanandæ imperfectioni hominis.
Disciplinæ nomen habent a discendo.
Itaque numerus ipsarum debet constitui ex varietate rerum discendarum.
Qua quidem in re multum est situm.
Quemadmodum enim in republica bene constituta multum refert, ut limites agrorum, totiusque provinciæ, sive territorii, recte constituantur; ita interest reipublicæ literariæ, ut disciplinæ, illarumque fines rite herciscantur, ut ita dicam.
Hic autem prima lex est, ut numerus disciplinarum neque sit innumerus, neque concisus & iusto brevior, sed adæquet, atque exhauriat ipsas res scibiles, juxta regulam: Scientia secantur, ut res ipsæ: κατὰ μέρος πράγματα,ἄπασα δὲ περὶ τῶν πρώτων λόγος.
Secunda lex est, ne res multiplicentur secundum verba.
Sæpenumero enim usu venit, ut una eademque res, atque adeo etiam disciplina, duobus vel pluribus insigniatur nominibus, e.g. Metaphysica, Prima philosophia: Physica, Physiologia: Optica, Perspectiva: Politica, Philosophia moralis &c.
Tertia lex est, ne partes disciplinarum habeantur pro peculiaribus, & proprie dictis disciplinis, e.g. Stoicheiologia est pars Physicæ; Aretologia, pars Ethicæ.
Quarta lex est, ut farragines disciplinarum non confundantur cum ipsis disciplinis.
Cæterum summa genera τῶν ὄντων sunt tria: videlicet, θεωρητῇ πρακτική, & ποιητική, id est, entia cadentia sub contemplationem, actionem, & affectionem.
Rursus τὰ θεωρητὰ & πρακτὰ sunt naturalia, vel supernaturalia: τὰ ποιητικὰ sunt liberalia, vel illiberalia.
Et hæc omnia vel singula, vel conjuncta tractantur.
Hinc itaque summa genera disciplinarum sumuntur.
Deinde numerus disciplinarum ita debet subduci, ut habeatur ratio imperfectionis hominis.
Sunt enim inventæ disciplinæ, ut sanent morbos mentis & corporis; sive, ut ipsum ædificent.
Quot itaque modis homo est sanabilis, ut ita dicam, seu ædificabilis, tot debent esse genera disciplinarum.
Laborat autem homo triplici morbo, videl. ignorantia mentis, malitiâ voluntatis, & imperitiâ sive inertìâ mentis, linguæ, manus &c.
Illam expellit σωφία; istam φρόνησις; hanc, ἀνδρεία μὲν ἐμπλουτίζει.
Omnes itaque disciplinæ ad ista tria summa genera possunt reduci.

IV. Philologia & philosophia duobus modis possunt definiri.
Primò considerantur absolutè, in sese; atque hâc ratione Philologia est systema artium liberalium, quæ certis instrumentis excolunt orationem & rationem: Philosophia est systema scientiarum & prudentiarum; quas lumine naturæ homo potest assequi.
Deinde considerantur relatè, quatenus inseruiunt tribus superioribus facultatibus; atque hoc modo Philologia est systema instrumentorum liberalium, quibus utuntur tres superiores facultates: Philosophia est systema scientiarum & prudentiarum, quæ præparant animum ad tres superiores facultates.

V. Philologia nunc opponitur philosophiæ, nunc est ipsius pars.
Hoc est, quod Scholasticis terminis ita enuntiatur: Philologia & philosophia sumuntur oppositè, vel compositè.
Oppositè, quatenus ad tria ista summa genera & quasi capita, Philologiam, Philosophiam, & Theologiam, omnes disciplinæ liberales referuntur.
Compositè; quatenus philosophia dividitur in theoricam, practicam, & poëticam, sive organicam.
Ita enim Philologia est pars philosophiæ; quia nempe philosophia poëtica est ipsissima Philologia.

VI. Philologiæ vox sumitur latè, vel strictè.
Philologia latè sumta est studium, seu amor literarum.
Strictè est vel peritia antiquitatis; vel studium seu amor loquendi, aut disserendi.
Priori significatu Philologia complectitur cognitionem linguarum, & disciplinarum quæ circa τὸ λόγον versantur, & denique notitiam antiquitatis.
Est, inquam, systema omnium artium, quæ viam muniunt ad arcem Philosophiæ.
Sic accipitur apud Martianum Capellam lib. 1. de nuptiis Philologiæ, ubi fingit Philologiam nubere Mercurio.
Eodem significatu Atheius celeberrimus Grammaticus dictus est Philologus, Suetonio teste in lib. de viris illustrib.
Ita Plutarchus in Lucullo ait, Lucullum solitum φιλολόγων τοῖς φιλολόγοις.
Et in vitâ Ciceronis, & apud Athenæum lib. 5. eadem est notio huius vocis.
Deinde Philologia strictè est idem, quod inuestigatio antiquitatis.
Ita sumitur apud Senecam lib. de morte Claudii; ep. epistol. 107. item apud Photium in Bibliotheca.
Ita ergo Philologi appellantur, qui hodie dicuntur Antiquarij.
Denique iterum strictè sumitur hæc vox, pro comprehensione artium liberalium, quæ versantur circa λόγον ἀρετὴν καὶ ἡθολογίαν.
Quæ notio in hâc Encyclopædiâ attenditur.

VII. Philosophiae vocabulum sumitur generaliter, & specialiter.
In omni legitimâ tractatione fores pandit explicatio vocis, & nominatim liberatio ipsius ab ambiguitate. 
Tollamus itaque ambiguitatem huius vocis, quæ est φιλοσοφία et τῶν πολλαχῶς λεγομένων. 
Principio autem philosophiæ vocabulum sumitur generaliter, & quidem vel latissimè, vel minùs late. 
Latissimè pro omni eruditione & doctrinâ, quæ in animum hominis cadere potest. 
Et hoc modo sub se complectitur omnes facultates, uti vocant, & ex Cicerone 2. offc. sic finitur: Philosophia est diuinarum humanarumque rerum scientia, earumque causarum, quibus hæres continentur. 
Confer eundem 3. de oratore, ep. 1. de legibus. 
Sub hâc latissimâ significatione continentur artes ipsæ mechanica, saltèm digniores & puriores. 
Itaque hâc ratione philosophia & encyclopædia sunt synonyma. 
De istâ latissimâ acceptione loquitur Aristoteles 1. Metaph. c. 1. quando ait, omnes artium inuentores esse σοφούς, siue sapientes, etiamsi artes istæ sint manualariæ: quia nempe inuentores artium istarum igneâ quadam ingenij vi præ aliis hominibus fuerunt præditi, quâ causas rerum indagarunt: quod est philosophi. 
Atque huc etiam pertinent quinque illæ proprietates, glorioso profusâ & honorificæ, quas Aristoteles passim tribuit philosopho. 
Proprietates istæ sunt: 1. Omnia scire, accurate scilicet, & plene, quid esset sciri potest.
2. Posse docere res illas, quas scit. 
Signum quippe scientis est, posse docere.
3. Omnia scire & docere tum sui ipsius, tum doctrinæ causâ. Nam qui lucri aut quæstûs gratia docet, est mercenarius; nec est sophus, sed sophista.
4. Esse liberum; ita ut non suspendat sententiam suam vel à populari aurâ & favore, vel ab illorum, qui magnam sibi compararunt authoritatem iudicio: sed ut de rebus iudicet ex rerum naturâ: propriâque conscientiâ, non vero ex servili obsequio aliarum opinionum. 
Turpe siquidem est, intellectum suum, quem Deus constituit rerum humanarum dominum, facere mancipium alienæ libidinis: uti Scaliger ex. 307. sect. 3. vocat intellectum.
5. Non esse humanum, sed divinum & honorarium; quia philosphia est divinum & supra hominem positum negotium. 
Atque hæc est latissima philosophiæ significatio.
Minus latè hæc vox sumitur duobus modis. 
1. pro studio sapientiæ terrenæ & naturalis: ita ut complectatur etiam Iurisprudentiam & Medicinam.
2. pro omnibus disciplinis, quæ partim à tribus facultatibus superioribus, Theologiâ videl. Medicinâ & Iurisprudentiâ, partim ab artibus mechanicis distinguuntur. 
Et hoc modo philosophia continet non solum scientias & prudentias, sed etiam artes: siue, vt alij loquuntur, complectitur disciplinas obiectiuas & reales, quæ veniunt nomine τῶν θεωρητικῶν; ítémque directiuas seu organicas, quæ veniunt nomine αἱ πρακτικαί.
Atque hoc modo Plato & Stoici accepiunt hanc vocem; illi quidem sæpe, isti semper. 
Secundo loco philosophiæ vocabulum accipitur idòς specialiter, & quidem quinque modis. 
1. Pro compage disciplinarum realium, exclusis instrumentalibus.
Et haec acceptio est Peripatetica.
2. Pro primâ philosophiâ seu metaphysicâ, quæ 1. Metaph. cap. 3. & lib. 11. c. 3. & 4. νοητῆ θεωρία dicitur philosophia.
3. Pro philosophiâ practicâ, seu doctrinâ vitæ bene honestèque instituendæ. 
Et hæc acceptio est Platonica. 
Hoc quoque sensu Iurisprudentia dicitur philosophia.
4. Pro Theologiâ; quam nonnulli vocant unam, veram, & divinam philosophiam; quod verissima sit sapientia, sine quâ sapientia humana sit larvata, & pura stultitia.
5. Pro Medicina & speciatim eâ, quæ est perfectior & excellentior. 
Hæc enim multis dicitur philosophia, & Severino in ideâ medicinâ, philosophia adeptâ, id est, perfectâ. 
Sic enim Scholastici accipiunt vocem illam adeptus, ut videre licet apud Scaliger. exer. 307. sect. 19. ubi notat intellectum adeptum dici, qui omnia actu intelligit. 
Hic quoque non est silentio prætereundum, philosophiæ vocabulum pro sectâ quoque accipi: ut quando Iosephus 2. de bello Iud. cap. 7. dicit, tria esse genera philosophiæ, seu tres philosophias, id est, sectas, apud Iudæos: videl. Pharisæos, Sadducæos, & Essæos.

VIII. Philosophiæ vocabulum authorem habet Pythagoram; & retinetur in scholis, non quòd itâ sit aptum, sed quia iam est receptum.
Philosophiam dici à φιλεῖν & σοφία notum est: ita ut sit amor sapientiæ, quemadmodum Cic. 2. Offic. interpretatur.
Allusiva igitur potiùs quàm exacta est illa notatio, quòd philosophus sit φύλαξ σοφίας, ita ut debeat scribi phylosophus.
Porro σοφία & σοφὸς rectè deducuntur à σαφής, id est, clarus; quia sapientia est clara & distincta notitia, quâ rerum causæ cognoscuntur.
Unde Aristot. 1. poster. analyt. c. 2. ait: Scire est rem per causas cognoscere.
Et hoc est illud Urim & Tummim, quod in pectore Aharonis scriptum erat, nonnulli autumant: quia duabus illis vocibus significatur claritas & perfectio.
Cæterum Pyrhagoras inuenit vocabulum philosophi, ut author est Diogen. Laërtius in viâ ipsius, & Cicero in proœm. 5. Tusc.
Illi enim cum superbum nimis & insolens videretur nomen σοφός, sapientis, philosophum se appellari maluit: quod nimirum absoluta sapientia in solum Deum, in hominem vero sapientiæ studium & amor cadant.
Ubi & illud nota, Pythagoram noluisse vocari magnum, ut Chaldæi, Persæ, & alii orientales philosophi nuncupabantur: neque σοφιστής, ut occidentales philosophi vocabantur, neque σοφὸς aut σοφιστικὸς, uti Græci orientaliores appellabantur: sed φιλόσοφος & distinctionis, & modestiae causâ.
Verum enim vero utvt laudetur Pythagoræ modestia; rectius tamen factum fuisset, si arti nomen σοφίας relictum fuisset.
Neque enim hic spectandum est quid homines possimus, aut non possimus, sed ipsa rei natura attendenda.
Profecto si vires humani ingenii nomina debeant dare rebus, iam nulla virtus aut doctrina futura est, cui nomen φιλοσόψιον, non sit præponendum: nec iam amplius dicendum fuerit διακοσμῆσαι, sed φιλοδιακοσμῆσαι; nec θεολογία, sed φιλοθεολογία.
Deinde, omnes possimus esse philosophi, i.e. amatores sapientiæ, etiam rustici & plebei; verum non omnes possimus esse σοφοί, id est, sapientes & indagatores causarum.
Tametsi vero hæc vox non est usque adeo apta: non tamen ideo non usurpanda; cum notum sit illud, Vocabula valent rerum instar nummorum.

IX. Philosophia tanquam ens collectivum, non potest perfectè definiri.
Entia collectiva seu aggregata complectuntur res plurium prædicamentorum, vel res plures unius prædicamenti, specie distinctas, ideóque perfectam definitionem non admittunt.
Exemplo sint mundus, exercitus, & sylva.
Etenim hæc talia non habent unam per se essentiam.
Definitio autem perfecta est unius essentiæ explicatio.
Sed, inquis, philosophia est habitus; & disciplinæ, quas illa complectitur, sunt quoque habitus.
In uno igitur prædicamento est philosophia, nempe qualitatis.
Sed, inquam, philosophia est habitus mixtus ex variis habitibus essentiâ specificâ differentibus; quorum una communis & exacta ratio dari non potest.
Vide Iulium Pacium in prolegom. super phys. Arist.

X. Variæ definitiones philosophiæ inter se collatæ suppeditant ipsius definitionem perfectæ proximam.
Plurimæ circumferuntur definitiones philosophiæ: quas nonnulli simpliciter reiiciunt.
Nos existimamus, collationem inter illas esse instituendam, ut hâc ratione perveniri possit ad definitionem, quæ sit quam proxima perfectæ.
Colligamus igitur aliquot præcipuas saltem.
Principio se nobis offert Plato, qui hinc inde has adfert definitiones: Philosophia est similitudo Dei, quatenus homini possibile est, ut Deo sit similis.
Item, philosophia est notitia divinarum & humanarum rerum, causarumque quæ iis continentur.
Quam definitionem Cic. 2. offic. & omnes Stoici retinuerunt.
Toletus quoque & alij, Platonici in primis, contendunt, hanc definitionem esse omnium perfectissimam.
Idem Plato ait: φιλοσοφία ἐστὶ μελέτη θανάτου, Philosophia est meditatio mortis.
Quam definitionem Ammonius super Isagogen Porphyrii, recte sic explicat: quod meditatio mortis Platoni nihil sit aliud, quam raptus animæ, sive animæ intra corpus hæretis elevatio, atque adeò abstractio cogitationum à singularibus ad universalia, à materialibus ad immaterialia, à voluptate denique sensitiva ad practicam illam & intellectualem.
Unde Platonici dicunt, philosophi veri munus esse meditari mortem, i.e. in hoc desudare, ut animum à corporearum voluptatum γοναῖς & commercio sevoceat atque seiungat.
Nam illecebris voluptatum & corporis contagione animus avocatur à veri contemplatione, & boni actione.
Atque hæc est ecstasis illa Platonica, quà fit, ut philosophus sæpenumero habeat oculos aperto, & non videat, id est, fræna non laxet affectibus.
Alii philosophiam finiunt partum ignorantiae, & medicinam ejusdem: itemque medicinam, quae sanat morbos animi.
Partus ignorantiae dicitur: quia ignoratio parit admirationem, admiratio inquisitionem & scientiam, atque adeò philosophiam.
Hinc philosopari est effectorem, quae admiratur, causas, quas ignoramus, inquire.
Nam quemadmodum in motu est terminus à quo, medium per quod, & terminus ad quem: ita in philosophiae studio est ignoratio causarum, à qua per admirationem & discursum provcheimur ad notitiam causarum, qua est vera philosophia.
Quod autem dicitur philosophia sanare morbos animi, hoc ita est accipiendum, ne quod Theologiae proprium est, transferibatur philosophiae: quod quidem factum esse videtur in oratoriâ illâ philosophiae definitione apud Apuleium & Ciceronem: Philosophia est virtutis indagatrix, expultrixque vitiorum, divinarum particeps rerum.
Quanquam si hæc definitio cum grano salis accipiatur, tribui quoque potest philosophiae: ita nimirum ut theologia maneat sol, philosophia luna.
Arist. 2. Metaph. c. 1. ait: Philosophia est ἐπιστήμη ἀληθείας, scientia veritatis.
Ubi philosophus loquitur de philosophiâ theoreticâ duntaxat.
Cic. 1. de oratore, sic describit: Philosophia est omnium artium laudatarum fasciculus.
Ubi nomen fasciculus valde conveniens est: quia exprimit naturam philosophiae, quatenus illa posita est in comburatione, collectione, & aggregatione diversarum rerum.
Simplicio, celeberrimo illi Aristotelis interpreti, philosophia est perfectio animae humanae.
Damasceno c. 3. & 65. Dialect. Philosophia est τέχνη τεχνῶν, ἐπιστήμη ἐπιστημῶν,ἐ τέχνη πάσῃς τέχνης, ars artium, & scientia scientiarum, & principium omnis artis.
Sed veniamus ad recentiores: in quibus primo occurrit philomela illa Germania Philippus Melanchthon, cui philosophia est artium dicendi, physiologiae, & præceptorum de moribus cognitio tanta, quantam humana mens in hâc imbecillitate assequi potest.
Petrus Martyr in prolegom. super Ethic. Arist. ait: Philosophia est habitus mentibus humanis à Deo concessus, industriâ & exercitatione auctus, quo comprehenduntur omnia, quae sunt, quae nempe certâ & firmâ ratione comprehendi possunt, ut ad felicitatem homo pervenire possit.
Fortunatus Crellius in prolegom. super acroamatica Aristot. ait: Philosophia est habitus animi, qui scientiâ & prudentiâ constat.
Keckermanno philosophia est apta compages scientiarum & prudentiarum.
Alii philosophiam vocant collectionem ignis Promethei.
Qua descriptio poetica ex Plutarcho explicari potest hunc in modum.
Artes omnes sunt minutae φρονώδεις, sive rivuli & particulæ prudentiae, quibus vita nostra irrigatur. 
Qua particulae & fragmenta prædentiæ postquam certâ serie fuerint dispositæ, artis nomen adipiscuntur.
Atque hi sunt igniculi, quos mortalibus divisit Prometheus.
Qui igniculi collecti in unum corpus magnum constituunt ignem & flammam e quibus emicuerunt illustres artium arces.
Ex his definitionibus, reiectis nempe reiciendis, nos extruximus talem: Philosophia est comprehensio liberalium disciplinarum inferiorum; quas alij vocant studia humanitatis.
Comprehensio, inquam, vel scripto expressa, vel animo impressa.
Illo modo philosophia est systema multorum systematum: isto est habitus mixtus, sive constans multorum habituum collectione.

XI. In ordine disciplinarum philosophicarum constituendo magnum est operae pretium varias variorum authorum partitiones inter sese conferre, & illam reliquis anteferre, quae convenit cum subjecto, objecto, & fine Philosophiae.
Philosophia est totum & quidem collectium, cujus natura plene non potest intelligi sine partitione commoda. 
Hanc autem tum demum consequemur, si primo veterum & recentiorum philosophorum celebriores distributiones breviter colligamus, & deinde illam seligamus, quae cum subjecto, objecto, & fine Philosophiae convenit. 
Principio, quod ad vetustas philosophiae partitiones attinet, occurrit partitio Zenonis & Chrysippi, atque adeo Stoicorum, qui duos istos authores praecipue secuti sunt: de quibus refert Laërtius lib. 7. de vitiis philosophorum, quod philosophiam partiti sint in Logicam, Physicam, & Ethicam. 
Logicam dixerunt esse septum universae philosophiae contra insultus protervonum sophistarum: Physicam compararunt horto, in quo flores & arbores omnis generis visuntur: Ethicam assimilarunt coelo, quod secunderet illum hortum. 
Dixerunt etiam philosophiam esse quondam quasi animal, cujus ossibus similis sit Logica, carnibus Ethica, animae Physica; item velut urbem, in qua Logica vicem murorum, Physica civium, Ethica legum subeat.
Hanc tamen divisionem Cicero 1. Acad. quaest. refert ad Platonem his verbis: Fuit, inquam, a Platone philosophiae accepta ratio triplex: una de vita & moribus; altera de natura & rebus occultis; tertia de disserendo. 
Et de Orat. ad Q. frat. ait: Omnis philosophia in tres partes est distributa, in naturae obscuritatem, in differendi subtilitatem, in vitam atque mores. 
Sed quia hae divisio non occurrit in scriptis Platonis, Cicero forte huc respexit, quod omnes Platonis dialogi aut sunt morales, ut est Alcibiades aut naturales, ut est Timæus, aut dialectici, ut est Parmenides. 
In scriptis autem Platonis haec occurrit philosophiae partitio, quod sit vel propagéa, vel paedia. 
Propagéa est, quae praeparat mentem ad graviores disciplinas & completur artes stricté dietas. 
Paedia complexitur ipsas scientias & prudentias. 
Ex Ciceronis partitionibus oratoriis & extremo libro topicorum ad Trebatium, talis fere colligitur technologia: quod disciplinae sint vel definitae & speciales, vel indefinitae & generales. 
Ad recentes authores quod attinet, praecipuae illorum technologiae hae sunt, Celeberrima est partitio, qua philosophia dividitur in Naturalem, Moralem, & Dialecticam. 
Vide Collegium Conimbr. in prooem. phys. Arist. & Possenium lib. 2. biblioth. c. 3. Huic succedit illa, qua philosophicae disciplinae dividuntur in theoreticas, & practicas: & practicae in morales, quae dirigunt actiones voluntatis, & efficientes sive poeticas, quae dirigunt actiones intellectus: & hae subdividuntur in internas sive liberales, & externas sive mechanicas, quarum quatuor traduntur divisiones. 
Nam primo aliae praeparant materiam, ut quae metalla purgat; aliae opus conficiunt, ut quae arma fabricat; aliae confecto utuntur opere, ut Militaris. 
Deinde, aliae sunt principales, & quasi dominae aliarum, ut Architectura; aliae famulantes & subiectae, aut Caementaria. 
Tertio, aliae post actionem nullum confectum opus relinquunt, ut ars citharistarum; aliae relinquunt, quarum tria genera traduntur. 
Nam aliae nova conficiunt, ut figulorum ars; aliae collapsa restaurant, ut Chirurgica: aliae utrumque praestant, ut ars aedificandi. 
Quarto, quaedam ad necessaria subministranda comparatae sunt, ut Pistoria: aliae melius aut iucundius degendi gratia, ut Gladiatoria, ad vitam tuendam, ad delicias Unguentaria. 
Tertio nonnulli disciplinas philosophicas dividunt in superiores, uti sunt Morales scientiae & Naturales; & inferiores, uti sunt septem artes liberales, quas dividunt in trivium & quadrivium. 
Ibi sunt Grammatica, Rhetorica & Dialectica; hic Arithmetica, Geometria, Astrologia, & Musica. 
Quarto sunt qui dividant philosophiam in partem organicam, & inorganicam. Illa complectitur artes stricte sumto vocabulo: haec dividitur in speculativam & activam. 
Cum qua partitione coincidit illa, qua philosophia dividitur in disciplinas directivas, (quas alii appellant normales & instrumentales) & objectivas seu reales. 
Dividitur etiam philosophia eodem sensu in partem generalem, quae sub se habet artes; & specialem, quae continet scientias & prudentias. 
Alii dividunt philosophiam in partem theoreticam, & practicam, exclusis artibus, quas dicunt non esse partes, sed instrumenta philosophiae. 
Quae sententia est Keckermanni lib. 1. praecog. philos. cap. 2. Porro Timplerus c. 3. technologia artem liberalem subdividit in principalem, & minus principalem: principalem in theologicam & philosophicam; minus principalem vocat philologicam. 
Toletus in prolegom. ad organum dividit philosophiam in tres partes. Speculativam, Activam, & Factuicam. 
Ramei nonnulli faciunt alias artes orationis, alias rationis. 
Ex his omnibus tum vetustis tum recentibus philosophiae divisionibus, ea est omnium optima, quae disciplinas philosophicas (late nimirum accepto philosophiae vocabulo) partitur in theoreticas, practicas, & poeticas: vel si mavis dichotomiam, quae philosophiam dividit in theoreticam & practicam: & hanc subdividit in activam & factuicam. 
Haec enim partitio convenit cum subjecto, objecto, & fine philosophiae.
Convenit etiam cum regulis Logicae, & denique probatur classicis philosophis. 
Nam primo subjectum informationis in philosophia est hominis anima, cujus tria cernuntur esse munia, videlicet contemplari, agere aliquid ex praecepto virtutis, & facere ea quae hanc vitam reddunt faciliorem. 
Cum ergo hominis anima sit id ipsum, cui destinata est philosophia omnis (unde Platonici philosophia est ἀρεταὶς θεωρητικαὶ τῆς ψυχῆς) utique necesse est, philosophiam & eius partes conformari ac distribui ratione officiorum animae: ut nimirum quaedam philosophiae pars sit theorica, quae doceat modum clare cognoscendi; alia practica, quae doceat modum bene & beateque vivendi; alia denique poetica, quae doceat modum facile discendi & theoriam & praxim. 
Deinde objectum sive subjectum tractationis (quod dici solet externum, sicut prius illud subjectum dicitur internum) in philosophia sunt res ipsae, quae ad duas classes quam rectissime reducuntur, ut nempe aliae sint necessariae, aliae contingentes. 
Res necessariae sunt Deus, & quas Deus produxit, ita ut homo nulla prudentia vel arte possit illas producere, sed tantum contemplari. 
Aliter dicuntur res immutabiles, quia ab homine mutari non possunt. 
Ita nullus homo, ut ut summus monarcha, potest efficere coelum, terram, ventum; neque potest impedire ventum vel pluviam. 
Res contingentes sunt, quas homo non tantum potest cognoscere, sed etiam efficere, quando vult: vi officii temperantiae & liberalitatis homo non tantum potest cognoscere, sed etiam sua voluntate efficere, id est, potest temperanter & liberaliter agere. 
Ita quoque potest domum & familiam instituere, rempublicam gubernare. 
Vnde hae res dicuntur mutabiles. 
Sunt autem duum generum res istae contingentes: videlicet actiones virtutis, & opera artium liberalium (de operibus servilibus hic non tractamus) e quibus illae concernunt voluntatem, ista intellectum poeticum. 
Cum ergo omnis res, quae in philosophia tractatur, sit vel tantum cognoscibilis, vel cognoscibilis & producibilis simul, & quidem producibilis vel per prudentiam, vel per artem, ideo recte philosophia dividitur in contemplativam, quae tractat de rebus necessariis, & activam, quae explicat actiones virtutis; & factitiam, quae tractat de actionibus artificialibus. 
Sed, inquis, Geometria & omnino disciplinae mathematicae tractant de rebus, quae fieri possunt humana opera, videlicet de linea. 
Sed, inquam ego, hoc fit ratione poetices, quae comitatur universam mathesin. 
Tertio haec partitio confirmatur ex fine philosophiae, qui est cognitio veri, & actio boni. 
Cognitio veri est, quae ita versatur circa verum, ut in se ipsa acquiescat. 
Actio boni est vel moralis, vel artificialis. 
Cognitio veri quaeritur in philosophia contemplativa; actio boni moralis in practica, effectio boni artificialis in poetica. 
Contemplativa siquidem absolute spectata in eo sine quiescit, ut sciat: practica vero & poetica cognoscere docent, non ut ibi quiescamus, sed ut cognita exprimamus opere vel morali, vel artificiali. 
Praeterea haec partitio convenit cum regulis Logicis; quae neque latior est suo divisio, neque angustior, & habet partes inter se differentes. 
Tametsi enim in omni disciplina sit theoria & praxis, cognitio & usus simul: non tamen ideo omnis disciplina simul est theoretica & practica. 
Nam cognitio sive contemplatio est vel pura, vel mixta. 
Illa stricte dicitur, haec late. 
Ista est cognitio rei necessariae, quae non potest a nobis produci; haec est notitia cuiuslibet rei, sive illa sit necessaria, sive contingens. 
Et posteriori modo philosophia practica naturam, partes & proprietates virtutis, reip. &c. explicat, non ut illa sciantur, sed ut agantur. 
Sic quoque praxeos, sive usus vocabulum est ambiguum. 
Nam si late sumatur, omnis disciplina debet habere usum aliquem. 
Sed stricte usus respicit perfectionem moralem & artificialem: & ita philosophia theoretica non habet praxim. 
Ad extremum haec partitio patronos habet summos philosophos.